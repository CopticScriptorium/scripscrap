<pb xml:id="1a ⲁ̅">
<lb n="1"/>ⲦⲘⲀⲢⲦⲨⲢⲒⲀ Ⲙ̅ ⲠϨⲀⲄⲒⲞⲤ ⲂⲒⲔⲦⲰⲢ 
<lb n="2"/>ⲠⲈⲤⲦⲢⲀⲦⲎⲖⲀⲦⲎⲤ ⲀⲨⲰ ⲠⲘⲀⲢⲦⲨⲢⲞⲤ
<lb n="3"/>ⲈⲦ ⲦⲀⲒⲎⲨ Ⲙ̅ ⲠⲈⲬⲢⲤ̅· ⲀⲨⲰ ⲠϤⲀⲒ ⲔⲖⲞⲘ
<lb n="4"/>ⲚⲀⲘⲈ· Ⲛ̅Ⲧ ⲀϤϪⲰⲔ ϪⲈ Ⲉ ⲂⲞⲖ Ⲙ̅ ⲠⲈϤ‐
<lb n="5"/>ⲀⲄⲰⲚ ⲈⲦ ⲦⲀⲒⲎⲨ· Ⲛ̅ ⲤⲞⲨ ϪⲞⲨⲦ ⲤⲀϢϤⲈ
<lb n="6"/>Ⲙ̅ ⲠⲈⲂⲞⲦ ⲪⲀⲢⲘⲞⲨⲦⲈ· ϨⲚ̅ ⲞⲨⲈⲒⲢⲎⲚⲎ
<lb n="7"/>Ⲛ̅ⲦⲈ ⲠⲚⲞⲨⲦⲈ· ⲈⲢⲈ ⲚⲈϤⲤⲘⲞⲨ ⲈⲦ ⲞⲨ‐
<lb n="8"/>ⲀⲀⲂ ⲚⲀⲈⲒ Ⲉ ϨⲢⲀⲒ Ⲉ ϨⲢⲀⲒ (sic) Ⲉ ϪⲰⲚ
<lb n="9"/>Ⲛ̅ⲦⲚ̅ⲞⲨϪⲀⲒ ⲦⲎⲢⲚ̅ ϨⲒ ⲞⲨⲤⲞⲠ ϨⲀⲘⲎⲚ :—
<lb n="10"/><hi rend="decorative">—</hi>
<lb n="11"/>Ⲁⲥϣⲱⲡⲉ ⲇⲉ ϩⲛ̅ ⲧⲙⲛ̅ⲧ̅ⲉⲣⲟ ⲛ̅ ⲇⲓⲟⲕⲗⲏϯⲁⲛⲟⲥ ⲡⲣ̅ⲣ̅ⲟ
<lb n="12"/>ϩⲛ̅ ⲧⲙⲉϩ ϣⲟⲙⲧⲉ ⲛ̅ ⲣⲟⲙⲡⲉ ⲛ̅ ⲧⲉϥⲙⲛ̅ⲧ̅ⲉⲣⲟ· ϩⲙ̅
<lb n="13"/>ⲡϣⲟⲣⲡ ⲛ̅ ⲉⲃⲟⲧ· ⲡⲇⲓⲁⲃⲟⲗⲟⲥ ⲁϥⲥⲱⲣⲙ̅ ⲙ̅ ⲡⲉϥϩⲏⲧ
<lb n="14"/>ⲛ̅ⲥⲁ ⲃⲟⲗ ⲙ̅ ⲡⲛⲟⲩⲧⲉ· ⲉ ⲧⲣ̅ ϥⲉⲓⲣⲉ ⲛ̅ ⲛⲉⲧ ⲉⲙ ⲉϣϣⲉ·
<lb n="15"/>ⲁϥϣⲙ̅ϣⲉ ⲛ̅ ⲛ̅ⲉⲓⲇⲱⲗⲟⲛ· ⲁϥⲕⲱ ⲛ̅ⲥⲱϥ ⲙ̅ ⲡⲛⲟⲩⲧⲉ
<lb n="16"/>ⲛ̅ ⲧⲡⲉ· ⲉ ⲧⲃⲉ ϩⲉⲛϣⲉ ⲙⲛ̅ ϩⲉⲛⲱⲛⲉ· ⲙⲛ̅ ϩⲉⲛⲙⲟⲩⲛ̅ⲅ̅
<lb n="17"/>ⲛ̅ ϭⲓϫ ⲉⲩϣⲟⲩⲉⲓⲧ ⁛ ⲥⲱⲧⲙ̅ ϭⲉ ⲧⲉⲛⲟⲩ ⲉ ⲧⲙⲛ̅ⲧ̅ϫⲱⲱⲣⲉ
<lb n="18"/>ⲛ̅ ⲟⲩϣⲏⲣⲉ ϣⲏⲙ ϫⲉ ⲃⲓⲕⲧⲱⲣ· ⲇⲓⲟⲕⲗⲏϯⲁⲛⲟⲥ ⲇⲉ
<lb n="19"/>ⲡⲣ̅ⲣ̅ⲟ· ⲁϥⲥⲩⲙⲃⲟⲩⲗⲉⲩⲉ ⲉⲣ̅ ⲛⲉⲧ ⲉⲙ ⲉϣϣⲉ ⲙ̅ ⲡⲙ̅ⲧⲟ
<lb n="20"/>ⲉ ⲃⲟⲗ ⲙ̅ ⲡⲛⲟⲩⲧⲉ ⲓⲥ̅ ⲡⲉⲭⲥ̅· ⲁⲩⲱ ⲛⲁⲓ ⲛⲉ ⲛⲧ
<lb n="21"/>ⲁϥⲁⲁⲩ· ⲁϥⲧⲁⲙⲓⲟ ⲛ̅ ⲥϣϥⲉ (sic) ⲛ̅ⲧⲟⲩⲱⲧ ⲛ̅ ⲛⲟⲩⲃ·
<lb n="22"/>ⲁϥϯ ⲣⲁⲛ ⲉⲣⲟⲟⲩ ϫⲉ ⲛⲟⲩⲧⲉ ⲛ̅ϩⲟⲓⲛⲉ ⲁⲛ ⲛⲉ·
<lb n="23"/>ⲁϥⲙⲟⲩⲧⲉ ⲉ ⲙⲁⲃ ⲧⲏ ⲛ̅ⲛⲟⲩⲧⲉ ⲛ̅ϩⲟⲟⲩⲧ· ⲁⲩⲱ
<lb n="24"/>ⲙⲁⲁⲙ ⲧⲏ ⲛ̅ⲛⲟⲩⲧⲉ ⲛ̅ⲥϩⲓⲙⲉ· ⲁⲩⲱ ⲡⲥⲉⲉⲡⲉ ⲛ̅ ⲛⲉϥ‐
<lb n="25"/>ⲛⲟⲩⲧⲉ ⲛ̅ϩⲟⲟⲩⲧ ϩⲓ ⲥϩⲓⲙⲉ· ⲥⲉⲉⲓⲣⲉ ⲛ̅ϣⲉ ϩⲙⲉ ϩⲛ̅
<lb n="26"/>ⲧⲉⲩ ⲏⲡⲉ· ⲇⲓⲟⲕⲗⲏϯⲁⲛⲟⲥ ⲇⲉ ⲡⲣ̅ⲣ̅ⲟ· ⲁϥⲧⲱϭⲉ ⲛ̅
<lb n="27"/>ⲟⲩⲥϩⲁⲓ ⲉ ⲃⲟⲗ ϩⲓⲣⲙ̅ ⲡⲣⲟ ⲙ̅ ⲡⲡⲁⲗⲗⲁϯⲟⲛ· ⲉϥⲥⲏϩ
<lb n="28"/>ⲛ̅ ⲧⲉⲓ ϩⲉ· ⲁⲛⲟⲕ ⲇⲓⲟⲕⲗⲏϯⲁⲛⲟⲥ ⲡⲣ̅ⲣ̅ⲟ· ϯⲕⲉⲗⲉⲩⲉ
<lb n="29"/>ϫⲓⲛ̅ ⲧⲉϩⲣⲱⲙⲁⲛⲓⲁ ϣⲁ ⲣⲏⲥ ⲉ ⲡⲉⲗⲁⲕ· ϫⲉ ⲉⲓⲧⲉ
<lb n="30"/>ⲉⲡⲁⲣⲭⲟⲥ· ⲉⲓⲧⲉ ⲥⲧⲣⲁⲧⲏⲗⲁⲧⲏⲥ· ⲉⲓⲧⲉ ⲕⲟⲙⲉⲥ· ⲉⲓⲧⲉ
<lb n="31"/>ⲉⲡⲓⲥⲕⲟⲡⲟⲥ· ⲉⲓⲧⲉ ⲡⲣⲉⲥⲃⲩⲧⲉⲣⲟⲥ· ⲉⲓⲧⲉ ⲇⲓⲁⲕⲟⲛⲟⲥ·
<lb n="32"/>ⲉⲓⲧⲉ ⲁⲛⲁⲅⲛⲱⲥⲧⲏⲥ· ⲉⲓⲧⲉ ϩⲙ̅ϩⲁⲗ· ⲉⲓⲧⲉ ⲣⲙ̅ϩⲉ· ⲉⲓⲧⲉ
<lb n="33"/>ⲙⲁⲧⲟⲓ· ⲉⲓⲧⲉ ⲡⲁⲅⲁⲛⲱⲥ ⲉⲩⲉϣⲙ̅ϣⲉ ⲧⲏⲣⲟⲩ ⲛ̅ ⲛⲁ
<lb n="34"/>ⲛⲟⲩⲧⲉ· ⲁⲩⲱ ⲡⲉⲧ ⲛⲁϫⲟⲟⲥ ⲛ̅ϩⲏⲧⲟⲩ ϫⲉ ⲁⲛⲅ̅ ⲟⲩ‐
<lb n="35"/>ⲭⲣⲓⲥϯⲁⲛⲟⲥ· ⲉⲩⲉϯ ⲙⲉⲩⲉ̅ ⲙ̅ⲙⲟϥ ⲛϥ̅ⲙⲟⲩ ϩⲛ̅
<lb n="36"/>ⲧⲥⲏϥⲉ· ⲛ̅ⲧⲱⲧⲛ̅ ϭⲉ ⲧⲏⲣⲧⲛ̅ ⲛ̅ⲥⲩⲛⲕⲗⲓϯⲕⲟⲥ ⲙ̅ ⲡⲡⲁⲗ‐
<lb n="37"/> ⲗⲁϯⲟⲛ· ⲉⲧⲉⲧⲛ̅ⲁⲉⲓ̈ⲣⲉ 
</pb>
<pb xml:id="1b ⲃ̅"> ⲕⲁⲧⲁ ⲡⲇⲓⲁⲧⲁⲅⲙⲁ· ϫⲉ ⲕⲁⲥ
<lb n="38"/>ⲉⲣⲉ ⲣⲱⲙⲉ ⲛⲓⲙ ⲛⲁϣⲙ̅ϣⲉ ⲛ̅ ⲛⲁ ⲛⲟⲩⲧⲉ· ϫⲉ ⲛⲁⲓ
<lb n="39"/>ⲛⲉ ⲛ̅ⲛⲟⲩⲧⲉ ⲉⲧ ϯ ⲛⲁⲛ ⲙ̅ ⲡⲉϫⲣⲟ ϩⲙ̅ ⲡⲡⲟⲗⲉⲙⲟⲥ·
<lb n="40"/>ⲁⲩⲱ ⲛ̅ⲧⲱⲧⲛ̅ ϩⲱⲧ ⲧⲏⲩⲧⲛ̅ ⲛ̅ⲥⲉϣⲱⲡⲉ ⲛⲏⲧⲛ̅ ⲛ̅ ⲛⲁϣⲧⲉ·
<lb n="41"/>ⲉⲩϯ ϭⲟⲙ ⲛⲏⲧⲛ̅ ⲙⲛ̅ ⲡⲉⲥⲧⲣⲁⲧⲉⲩⲙⲁ ⲧⲏⲣϥ̅· ϫⲉ ⲕⲁⲥ
<lb n="42"/>ⲡⲉⲧⲉ ⲛϥ̅ⲛⲁϣⲟⲣⲡϥ̅ ⲁⲛ· ⲛϥ̅ⲉⲓ ⲉ̅ ϩⲧⲟⲟⲩⲉ ⲛ̅ⲧⲛ̅ⲃⲱⲕ ⲉ
<lb n="43"/>ⲡⲣ̅ⲡⲉ ϩⲓ ⲟⲩⲥⲟⲡ· ⲛ̅ⲧⲛ̅ⲑⲩⲥⲓⲁⲍⲉ ⲛ̅ ⲛ̅ⲛⲟⲩⲧⲉ· ⲁⲩⲱ
<lb n="44"/>ⲡⲉⲧⲉ ⲛϥ̅ⲛⲏⲩ ⲁⲛ· ⲉⲩⲉ̅ⲕⲁⲧⲁⲡⲟⲛϯⲍⲉ ⲙ̅ⲙⲟϥ ⲉ̅
<lb n="45"/>ⲑⲁⲗⲗⲁⲥⲁ· ϣⲁⲛⲧ ⲟⲩⲉⲓⲙⲉ ϫⲉ ⲁⲛⲟⲕ ⲡⲉ ⲡⲣ̅ⲣⲟ ⲉⲧⲉ
<lb n="46"/>ⲙⲛ̅ ⲕⲉ ⲟⲩⲁ ⲛ̅ⲃⲗ̅ⲗⲁϥ· ϩⲧⲟⲟⲩⲉ ⲇⲉ ⲛ̅ ⲥⲟⲩ ⲁ̅ ⲙ̅
<lb n="47"/>ⲡⲁⲣⲙⲟⲩⲧⲉ· ⲁ ⲇⲓⲟ̅ⲕⲗⲏϯⲁⲛⲟⲥ ⲡⲣ̅ⲣⲟ ⲙⲛ̅ ⲡⲉϥⲥϯⲣⲁ‐
<lb n="48"/>ⲧⲉⲩⲙⲁ ⲧⲏⲣϥ̅· ⲙⲛ̅ ⲛⲉⲡⲁⲣⲭⲟⲥ ⲙⲛ̅ ⲛⲉⲥⲧⲣⲁⲧⲏ‐
<lb n="49"/>ⲗⲁⲧⲏⲥ· ⲁⲩⲃⲱⲕ ⲉ ⲡⲣ̅ⲡⲉ :—
<lb n="50"/>Ⲡⲣ̅ⲣⲟ ⲇⲉ ⲁϥϩⲙⲟⲟⲥ̅ ⲉϫⲙ̅ ⲡⲉⲑⲣⲟⲛⲟⲥ· ⲁϥⲧⲣⲉ
<lb n="51"/>ⲡⲓⲕⲩⲣⲓⲝ ⲱϣ ⲉ ⲃⲟⲗ· ϫⲉ ⲁⲙⲏⲓⲧⲛ̅ ⲁⲣⲓ ⲑⲩⲥⲓⲁⲍⲉ
<lb n="52"/>ⲱ̅ ⲛ̅ⲣⲱⲙⲉ ⲛ̅ϩⲣⲟⲙⲁⲓⲟⲥ· ⲁ ⲡⲣ̅ⲣⲟ ⲧⲁⲙⲓⲉ ⲟⲩⲛⲟϭ
<lb n="53"/>ⲛ̅ ⲃⲟⲙⲱⲥ ⲛ̅ ϩⲁⲧ ⲙⲛ̅ ⲟⲩϣⲟⲩⲣⲏ ⲛ ⲛⲟⲩⲃ: ⲁⲩⲱ
<lb n="54"/>ⲁϥⲧⲁⲙⲓⲉ ⲟⲩⲛⲟϭ ⲛ̅ ⲥⲧⲩⲗⲗⲟⲥ ⲛ̅ ⲛⲟⲩⲃ· ⲁϥⲕⲁⲁϥ
<lb n="55"/>ⲙ̅ ⲡⲙ̅ⲧⲟ ⲉ ⲃⲟⲗ ⲛ̅ ⲧϣⲏⲩⲉ ϫⲉ ⲕⲁⲥ ⲉⲩⲉ̅ⲧⲁⲗⲉ
<lb n="56"/>ⲡⲁⲡⲟⲗⲗⲱⲛ ⲉ ϫⲱϥ· ⲁϥⲕⲉⲗⲉⲩⲉ ⲛ̅ϭⲓ ⲡⲣ̅ⲣⲟ· ⲉ
<lb n="57"/>ⲧⲣⲉⲩ ⲛ̅ⲗⲓⲃⲁⲛⲟⲥ ϩⲓ ⲥⲁⲙⲓⲧ· ϩⲓ ⲛⲉϩ ⲙ̅ⲙⲉ· ϩⲓ ⲕⲟⲛ
<lb n="58"/>ϯⲧⲟⲛ· ⲉⲥⲉⲡⲱϩⲧ̅ ⲉϫⲛ̅ ⲧϣⲏⲩⲉ ⲉⲧ ⲙⲟⲩϩ· ⲙⲛ̅ⲛ̅ⲥⲱⲥ
<lb n="59"/>ⲁϥϫⲉⲣⲟ ⲛ̅ϣⲏⲧ ⲛ̅ⲕⲉⲣⲱⲛ ⲛ̅ ⲛⲟⲩⲃ· ⲙⲛ̅ ϥⲧⲟⲩ ϣⲉ ⲛ̅
<lb n="60"/>ⲕⲉⲣⲱⲛ ⲛ̅ ϩⲁⲧ· ⲙⲛ̅ ϣⲏⲧ ⲛ̅ϩⲧⲟ ⲉⲩⲟⲩⲟ̅ⲃϣ̅· ⲁⲩⲥⲱⲕ
<lb n="61"/>ϩⲏⲧⲟⲩ ⲛ̅ ⲛⲉϥⲛⲟⲩⲧⲉ ϣⲁ ⲡⲣ̅ⲡⲉ· ⲡⲣ̅ⲣⲟ ⲇⲉ ⲇⲓⲟ̅ⲕⲗⲏ‐
<lb n="62"/>ϯⲁⲛⲟⲥ· ⲛ̅ ⲧⲉⲣ ⲟⲩⲉⲓⲛⲉ ⲉ ϩⲟⲩⲛ ⲛ̅ ⲛⲉϥⲛⲟⲩⲧⲉ ⲉ
<lb n="63"/>ⲡⲣ̅ⲡⲉ· ⲁϥⲟⲛⲕϥ̅ ⲉ ϩⲣⲁⲓ ϩⲓ ⲡⲉϥⲑⲣⲟⲛⲟⲥ· ⲁϥϥⲓ ⲙ̅
<lb n="64"/>ⲡⲉϥⲕⲗⲟⲙ ϩⲓ ϫⲱϥ· ⲁϥⲧⲁϥ ⲉϫⲛ̅ ⲧⲁⲡⲉ ⲙ̅
<lb n="65"/>ⲡⲁⲡⲟⲗⲗⲟⲛ· ⲁϥⲟⲩⲱϣⲧ̅ ⲛⲁϥ ⲛ̅ ϣⲟⲙⲛ̅ⲧ̅ ⲛ̅ⲥⲟⲡ
<lb n="66"/>ⲉϥϫⲱ ⲙ̅ⲙⲟⲥ· ϫⲉ ⲛ̅ⲧⲕ̅ ⲟⲩⲛⲟⲩⲧⲉ ⲉϥⲟ̅ⲛϩ̅ ⲱ̅ ⲡⲁⲡⲟⲗ‐
<lb n="67"/>ⲗⲟⲛ ⲡⲛⲟϭ ⲛ̅ⲛⲟⲩⲧⲉ· ⲡⲁⲓ ⲉⲧ ϯ ⲛⲁⲛ ⲙ̅ ⲡⲉϫⲣⲟ
<lb n="68"/>ϩⲙ̅ ⲡⲡⲟⲗⲉⲙⲟⲥ· ⲡⲣ̅ⲣⲟ ⲇⲉ ⲛ̅ ⲧⲉⲣⲉ ϥⲟⲩⲱϣⲧ̅·
<lb n="69"/>ⲁ ⲡⲉϥ ⲕⲉ ϣⲟⲙⲛ̅ⲧ̅ ⲛ̅ϣⲃⲏⲣ ⲉⲓ ⲉ ⲧⲣⲉⲩ ⲟⲩⲱϣⲧ̅· ϩⲣⲱ‐
<lb n="70"/>ⲙⲁⲛⲟⲥ· ⲙⲛ̅ ⲃⲁⲥⲓⲗⲏⲧⲏⲥ· ⲙⲛ̅ ⲉⲩϩⲁⲓⲟⲥ· ⲛⲁⲓ ⲉ ϩⲉⲛ 
</pb>
<pb xml:id="2a ⲅ̅">
<lb n="71"/>ϩⲓⲥⲱⲛ ϩⲱⲟⲩ ⲛⲉ ⲛ̅ⲣⲣⲟ· Ⲁⲩⲱ ⲉⲣⲉ ⲡⲣ̅ⲣⲟ ⲙⲉ 
<lb n="72"/>ⲙ̅ⲙⲟⲟⲩ ⲉⲙⲁⲁⲧⲉ· ⲁϥϯ ⲇⲉ ⲛⲁⲩ ⲛ̅ ⲧⲁⲓⲟⲩ ⲛ̅ⲕⲉⲛ‐
<lb n="73"/>ⲇⲩⲛⲁⲣⲓⲟⲛ ⲛ̅ ⲛⲟⲩⲃ ⲉ ⲡⲟⲩⲁ ⲭⲱⲣⲓⲥ ⲛ̅ⲁⲝⲓⲱⲙⲁ ⲛ̅
<lb n="74"/>ⲧⲙⲛ̅ⲧ̅ⲥⲧⲣⲁⲧⲏⲗⲁⲧⲏⲗⲁⲧⲏⲥ (sic) ⲙⲛ̅ ⲛ̅ⲧⲁⲓⲟ̅ ⲛ̅ⲧ ⲁϥ‐
<lb n="75"/>ⲧⲁⲁⲩ ⲛⲁⲩ· ⲇⲓⲟ̅ⲕⲗⲏϯⲁⲛⲟⲥ ⲇⲉ ⲡⲉϫⲁϥ ⲛⲁⲩ· ϫⲉ
<lb n="76"/>ⲱ̅ ⲛⲁϣⲃⲏⲣ ⲡⲓⲑⲉ ⲙ̅ⲙⲟⲓ ϩⲱⲧ ⲧⲏⲩⲧⲛ̅ ⲛ̅ⲧⲉⲧⲛ̅ⲟⲩⲱϣⲧ̅
<lb n="77"/>ⲛ̅ ⲛⲁ ⲛⲟⲩⲧⲉ· ⲧⲉⲧⲛ̅ⲛⲁⲩ ⲛ̅ⲧⲱⲧⲛ̅ ⲉ ⲛⲉⲓ ⲛⲟϭ ⲛ̅ ϣⲁ
<lb n="78"/>ⲉⲧ ⲡⲟⲣϣ̅ ⲉ ⲃⲟⲗ ⲙ̅ ⲡⲟⲟⲩ· ϣⲉ ⲡⲟⲩϫⲁⲓ ⲙ̅ ⲡⲁ
<lb n="79"/>ⲕⲣⲁⲧⲟⲥ· ⲙⲛ̅ ⲡⲟⲩϫⲁⲓ ⲙ̅ ⲡⲉⲥϣϥⲉ ⲛ̅ ⲛ̇ⲟⲩⲧⲉ ⲙⲛ̅
<lb n="80"/>ⲡⲛⲟϭ ⲛ̅ⲛⲟⲩⲧⲉ ⲡⲁⲡⲟⲗⲗⲱⲛ· ϯⲛⲁⲧⲣⲉ ⲡⲕⲟⲥⲙⲟⲥ
<lb n="81"/>ⲟⲩⲱ̅ϣⲧ̅ ⲛ̅ ⲛⲁ ⲛⲟⲩⲧⲉ· ⲁⲩⲱ ⲛ̅ⲥⲉⲧⲁϣⲉⲟ̅ⲉⲓϣ ⲙ̅ ⲡϣⲁ
<lb n="82"/>ⲙ̅ ⲡⲟⲟⲩ ϩⲙ̅ ⲡⲕⲟⲥⲙⲟⲥ ⲧⲏⲣϥ̅· ⲁⲩⲱ ⲛ̅ⲧⲱⲧⲛ̅ ϩⲱⲧ
<lb n="83"/>ⲧⲏⲩⲧⲛ̅ ⲧⲉⲧⲛⲁϯ ⲛ̅ ϩⲉⲛⲭⲁⲣⲓⲥⲙⲁ ⲛ̅ ⲇⲱⲣⲟⲛ ⲉ ⲡⲣ̅ⲡⲉ
<lb n="84"/>ⲙ̅ ⲡⲁⲡⲟⲗⲗⲱⲛ· ⲭⲱⲣⲓⲥ ⲛⲉⲧ ⲉⲣⲉ ⲛⲉⲡⲁⲣⲭⲟⲥ
<lb n="85"/>ⲛⲁⲧⲁⲁⲩ ⲙⲛ̅ ⲛⲉⲥⲧⲣⲁⲧⲏⲗⲁⲧⲏⲥ· ϩⲣⲱⲙⲁⲛⲟⲥ ⲇⲉ
<lb n="86"/>ⲁϥϯ ⲙⲁⲁⲃ ⲛ̅ ⲕⲉⲛⲇⲩⲛⲁⲣⲓⲟⲛ ⲛ̅ ⲛⲟⲩⲃ· ⲃⲁⲥⲓⲗⲉⲓⲧⲏⲥ
<lb n="87"/>ⲇⲉ ⲁϥϯ ϫⲟⲩⲱⲧ· ⲉⲩϩⲁⲓⲟⲥ ⲁϥϯ ⲙⲏⲧ· ⲡⲣ̅ⲣⲟ ⲇⲉ
<lb n="88"/>ⲁϥϯ ⲥⲉ· ϩⲱⲥⲧⲉ· ϣⲉ ϫⲟⲩⲱⲧ ⲛ̅ ⲕⲉⲛⲇⲩⲛⲁⲣⲓⲟⲛ ⲛ̅
<lb n="89"/>ⲛⲟⲩⲃ ⲛ̅ⲥⲉⲧⲁⲁⲩ ⲛ̅ⲭⲁⲣⲓⲥⲙⲁ ⲙ̅ ⲡⲁⲡⲟⲗⲗⲱⲛ· ⲁϥϯ
<lb n="90"/>ϣⲟⲙⲛⲧ̅ ⲛ̅ ⲱ̅ⲛⲉ ⲙ̅ ⲙⲉ ⲉ ⲡⲉⲕⲗⲟⲙ ⲙ̅ ⲡⲁⲡⲟⲗⲗⲱⲛ
<lb n="91"/>ⲉⲛⲁϣⲉ ⲥⲟⲩⲉⲛⲧⲟⲩ· ⲡⲣ̅ⲣⲟ ⲇⲉ ⲡⲉϫⲁϥ ⲛ̅ ϩⲣⲱⲙⲁⲛⲟⲥ
<lb n="92"/>ⲡⲉⲥⲧⲣⲁⲧⲏⲗⲁⲧⲏⲥ· ϫⲉ ⲑⲩⲥⲓ̈ⲁⲍⲉ ⲛ̅ ⲛⲁ ⲛⲟⲩⲧⲉ· ⲁϥϯ
<lb n="93"/>ⲡⲉϥⲟⲩⲟⲓ ⲁϥⲑⲩⲥⲓ̈ⲁⲍⲉ ⲙⲛ̅ ⲡⲉϥ ⲕⲉ ϣⲃⲏⲣ ⲥⲛⲁⲩ :—
<lb n="94"/>ⲁⲩⲱ ⲡⲕⲉ ⲥⲉⲉⲡⲉ ⲛ̅ ⲛ̅ⲛⲟϭ ⲉⲧ ϩⲙ̅ ⲡⲡⲁⲗⲗⲁϯⲟⲛ· ϩⲙ̅
<lb n="95"/>ⲡⲉϩⲟⲟⲩ ⲉ̅ⲧ ⲙ̅ⲙⲁⲩ· ⲁⲥⲉ ⲛ̅ⲧⲃⲁ ⲙ̅ⲙⲁⲧⲟⲓ ⲟⲩⲱ̅ϣⲧ̅
<lb n="96"/>ⲙⲛ̅ ϣⲏⲧ ⲛ̅ⲧⲃⲁ ⲙ̅ ⲡⲁⲅⲁⲛⲱⲥ· ⲉⲣⲉ ⲙ̅ ⲙⲏⲏϣⲉ
<lb n="97"/>ⲧⲏⲣⲟⲩ ⲥⲟⲟⲩϩ ⲉ ⲧⲉⲑⲩⲥⲓⲁ ⲙ̅ ⲡⲣ̅ⲣⲟ· ⲛ̅ ⲧⲉⲣⲉ ⲡⲟⲣ‐
<lb n="98"/>ⲇⲓⲛⲟⲛ ⲇⲉ ⲛ̅ ⲟⲩⲡⲣⲟⲧⲉⲕⲧⲱⲣ ⲧⲁϩⲟϥ· ⲉ ⲡⲉϥⲣⲁⲛ ⲡⲉ
<lb n="99"/>ⲃⲁⲥⲓⲗⲉⲓⲧⲏⲥ· ⲙ̅ⲡ ⲉϥⲑⲩⲥⲓⲁⲍⲉ ⲛ̅ ⲛ̅ⲛⲟⲩⲧⲉ ⲙ̅ ⲡⲣ̅ⲣⲟ·
<lb n="100"/>ⲁⲗⲗⲁ ⲁ ⲇⲓⲟⲕⲗⲏϯⲁⲛⲟⲥ ⲙⲟⲟⲩⲧ ⲙ̅ⲙⲟϥ ⲙⲛ̅ ⲛⲁ
<lb n="101"/>ⲡⲉϥⲏⲓ ⲧⲏⲣⲟⲩ· ⲧⲡⲟⲗⲓⲥ ⲇⲉ ⲧⲏⲣⲥ̅ ⲁⲥⲛⲟⲉⲓⲛ ϩⲓⲧⲛ̅
<lb n="102"/>ⲧⲁⲫⲟⲣⲙⲏ ⲙ̅ ⲡⲙⲏⲏ̅ϣⲉ· ⲁⲩⲱ ⲁⲛⲣⲱⲙⲉ ⲣ̅ ⲁⲫⲛ‐
<lb n="103"/>ⲡⲛⲉⲩⲉ̅ ϩⲓⲧⲙ̅ ⲡⲉⲥⲧⲟⲓ ⲙ̅ ⲡⲗⲓⲃⲁⲛⲟⲥ· ⲙⲛ̅ ⲡϣⲟⲩϩⲏⲛⲉ
<lb n="104"/> ⲉⲧ ⲉⲣⲉ ⲛ̅ⲣ̅ⲱ[ⲙⲉ] ⲧⲁⲗⲟ ⲙ̅ⲙⲟϥ ⲉ ϩⲣⲁⲓ̈ :— 
</pb>
<pb xml:id="2b ⲇ̅"> ⲛⲉ ⲛ̅ⲧ
<lb n="105"/>ⲁⲩⲙⲟⲩ ⲅⲁⲣ ϩⲙ̅ ⲡϩⲟϫϩⲉϫ ⲛ̅ⲙ̅ⲙⲏⲏϣⲉ· ⲉⲩⲛⲁⲣ̅
<lb n="106"/>ϯⲟⲩ ⲛ̅ϣⲟ· ⲭⲱⲣⲓⲥ ⲛⲉ ⲛ̅ⲧ ⲁⲩⲙⲟⲩ ϩⲙ̅ ⲡⲣ̅ⲡⲉ·
<lb n="107"/>ⲉⲩⲛⲁⲣ̅ ⲕⲉ ϥⲧⲟⲩ ϣⲉ· ⲡⲣ̅ⲣⲟ ⲇⲉ ⲇⲓⲟ̅ⲕⲗⲏϯⲁⲛⲟⲥ
<lb n="108"/>ⲁϥϩⲣⲟⲕⲉⲩⲉ ⲛ̅ ⲧⲡⲟⲗⲓⲥ ⲧⲏⲣⲥ̅· ⲉϥϫⲱ ⲙ̅ⲙⲟⲥ ϫⲉ
<lb n="109"/>ⲉⲧⲉⲧⲛ̅ϣⲁⲛⲟⲩⲱ̅ ⲉⲧⲉⲧⲛ̅ⲑⲩⲥⲓⲁⲍⲉ· ⲟⲩⲱⲙ ⲛ̅ⲧⲉⲧⲛ̅ⲥⲱ
<lb n="110"/>ϩⲓⲣⲙ̅ ⲡⲣⲟ ⲙ̅ ⲡⲁⲡⲟⲗⲗⲱⲛ ⲙⲛ̅ ⲧⲁⲣⲧⲉⲙⲓ̈ⲥ· ⲛ̅ⲧⲉⲧⲛ̅ϯ
<lb n="111"/>ⲉⲟⲟⲩ ⲛⲁⲩ· ϫⲉ ⲛ̅ⲧⲟⲟⲩ ⲛⲉ ⲛ̅ⲧ ⲁⲩⲧⲁⲙⲓⲉ ⲧⲡⲉ ⲙⲛ̅
<lb n="112"/>ⲡⲕⲁϩ· ⲙⲛ̅ ⲑⲁⲗⲁⲥⲥⲁ ⲙⲛ̅ ⲛ̅ⲣⲱⲙⲉ· ⲡⲣ̅ⲣⲟ ⲇⲉ ⲁϥ‐
<lb n="113"/>ⲁⲛⲁⲭⲱⲣⲉⲓ ⲉ ⲡⲡⲁⲗⲗⲁϯⲟⲛ ⲙ̅ ⲡⲛⲁⲩ ⲙ̅ ⲡⲁⲣⲓⲥⲧⲟⲛ·
<lb n="114"/>ⲁϥⲙⲟⲩⲧⲉ ⲉ ϩⲣⲟⲙⲁⲛⲟⲥ ⲡⲉⲥⲧⲣⲁⲧⲏⲗⲁⲧⲏⲥ ⲡⲉϫⲁϥ
<lb n="115"/>ⲛⲁϥ· ϫⲉ ϫⲓ ⲙ̅ ⲡⲉⲓ̈ ⲇⲓⲁⲧⲁⲅⲙⲁ· ⲙⲁⲣⲉ ⲛⲕⲉⲉⲥⲉ ⲡⲉ (sic)
<lb n="116"/>ⲙ̅ ⲙⲏⲏϣⲉ ⲑⲩⲥⲓⲁⲍⲉ ⲙ̅ⲡⲁⲧ ⲉⲕⲁⲛⲁⲭⲱⲣⲉⲓ· ϩⲣⲱ‐
<lb n="117"/>ⲙⲁⲛⲟⲥ ⲇⲉ ⲡⲉⲥⲧⲣⲁⲧⲏⲗⲁⲧⲏⲥ ⲁϥϫⲓ̈ ⲙ̅ ⲡⲇⲓⲁⲧⲁⲅⲙⲁ
<lb n="118"/>ⲛ̅ ⲧⲟⲟⲧϥ̅ ⲙ̅ ⲡⲣ̅ⲣⲟ· ⲁϥⲕⲉⲗⲉⲩⲉ ⲛ̅ⲙ̅ⲙⲏⲏϣⲉ ϫⲉ
<lb n="119"/>ⲑⲩⲥⲓⲁⲍⲉ ⲱ̅ ⲛ̅ⲣⲱⲙⲉ ⲛ̅ϩⲣⲱⲙⲁⲓⲟⲥ· ⲁⲥϣⲱⲡⲉ ⲇⲉ ⲛ̅
<lb n="120"/>ⲧⲉⲣ ⲟⲩⲑⲩⲥⲓⲁⲍⲉ ⲧⲏⲣⲟⲩ· ⲁ ⲡⲟⲣⲇⲓⲛⲟⲛ ⲙ̅ ⲡⲉϥϣⲏⲣⲉ
<lb n="121"/>ⲧⲁϩⲟϥ ⲉ ⲧⲣ ϥ̅ⲑⲩⲥⲓⲁⲍⲉ· ⲟⲩϣⲏⲣⲉ ⲡⲉ ⲉϥϩⲛ̅ ⲙⲛ̅ⲧⲯⲓⲧⲉ
<lb n="122"/>ⲛ̅ ⲣⲟⲙⲡⲉ· ⲉϥϣⲙ̅ϣⲉ ⲙ̅ ⲡⲛⲟⲩⲧⲉ· ⲁⲩⲱ ⲉϥⲣ̅ ϩⲟⲧⲉ
<lb n="123"/>ϩⲏⲧⲟⲩ ⲛ̅ ⲛⲉϥⲛ̅ⲧⲟⲗⲏ· ⲉϥⲟ ⲙ̅ ⲡⲁⲣⲑⲉⲛⲟⲥ ϩⲙ̅ ⲡⲉϥ‐
<lb n="124"/>ⲥⲱⲙⲁ· ⲉϥⲟⲩⲱⲙ ⲛ̅ ⲟⲩⲥⲟⲡ ⲕⲁⲧⲁ ⲥⲁⲃⲃⲁⲧⲟⲛ·
<lb n="125"/>ⲉϥϣⲗⲏⲗ ϩⲛ̅ ⲛⲉⲩϣⲟⲟⲩⲉ· ϫⲓⲛ ⲡⲉϩⲟⲟⲩ ⲛ̅ⲧ ⲁϥⲥⲱⲧⲙ̅
<lb n="126"/>ⲉ ⲛⲉⲭⲣⲓⲥϯⲁⲛⲟⲥ ⲉⲩⲱϣ ⲉ ⲣⲟϥ ϩⲛ̅ ⲧⲉⲕⲕⲗⲏⲥⲓⲁ· ⲁ
<lb n="127"/>ⲡⲉϥϩⲏⲧ ⲃⲱⲕ ⲉ ϩⲣⲁⲓ ⲉ ⲙ̅ ⲡⲏⲩⲉ· ⲁϥⲙⲉⲥⲧⲉ ⲡⲕⲟⲥ‐
<lb n="128"/>ⲙⲟⲥ· ⲛⲉ ⲙⲉϥⲥⲉ ⲏ̅ⲣⲡ̅ ⲇⲉ· ⲟⲩⲇⲉ ⲙⲉϥⲟⲩⲉⲙ ϭⲓⲛ
<lb n="129"/>ⲟⲩⲱⲙ ⲉϥϩⲏⲙ· ⲟⲩⲇⲉ ⲧⲃ̅ⲧⲃ̅ ⲟⲩⲇⲉ ⲙⲉϥϣⲟⲩϣⲟⲩ
<lb n="130"/>ⲙ̅ⲙⲟϥ ϩⲛ̅ ⲟⲩϩⲃ̅ⲥⲱ ⲛ̅ ϩⲟⲓⲧⲉ ⲉⲛⲉϩ· ⲟⲩⲇⲉ ⲙⲉϥⲁⲗⲉ
<lb n="131"/>ⲉ ϩⲧⲟⲟⲩ ⲇⲉ ϩⲁⲣⲙⲁ· ⲟⲩⲇⲉ ⲙⲉϥⲟⲩⲱⲙ ⲙⲛ̅
<lb n="132"/>ⲡⲉϥⲉⲓⲱⲧ· ⲟⲩⲇⲉ ⲙⲉϥϣⲁϫⲉ ⲛⲙ̅ⲙⲁϥ· ϩⲓⲑⲏ ⲛ̅ⲛⲟϭ
<lb n="133"/>ⲉ ⲣⲟϥ· ⲏ̅ ⲛϥ̅ϫⲱ ⲛ̅ ⲟⲩϣⲁϫⲉ ⲛ̅ϣⲗⲟϥ· ⲟⲩⲇⲉ
<lb n="134"/>ⲙⲉϥⲱ̅ⲣⲕ̅ ⲗⲁⲁⲩ ⲛ̅ⲁⲛⲁϣ ⲉ ⲡⲧⲏⲣϥ̅· ⲁⲩⲱ ⲉϥϣⲁⲛ‐
<lb n="135"/>ⲥⲱⲧⲙ̅ 
</pb>
<pb xml:id="3a ⲉ̅"> ⲉ ⲧⲃⲉ ⲟⲩⲁ ⲉϥⲟⲧⲡ̅ ⲉ ϩⲟⲩⲛ· ⲉϣⲱⲡⲉ ⲟⲩ‐ 
<lb n="136"/>ⲭⲣⲓⲥϯⲁⲛⲟⲥ ⲡⲉ ϣⲁϥⲇⲓⲁⲕⲟⲛⲉⲓ ⲉ ⲣⲟϥ· ⲁⲩⲱ ϣⲁϥϯ
<lb n="137"/>ⲧⲉϥⲭⲣⲓⲁ ⲛⲁϥ· ⲭⲱⲣⲓⲥ ⲧⲁⲙⲉ ⲡⲉϥⲉⲓⲱⲧ ⲙⲛ̅ ⲧⲉϥ‐
<lb n="138"/>ⲙⲁⲁⲩ :— ⲁⲩⲱ ⲟⲛ ⲭⲱⲣⲓⲥ ⲛⲉⲧ ϥ̅ϯ ⲙ̅ⲙⲟⲟⲩ ⲛ̅
<lb n="139"/>ⲛⲉϥϩⲙ̅ϩⲁⲗ ⲙ̅ ⲙⲏⲏ̅ⲛⲉ· ϣⲁϥϣⲟⲣⲡϥ̅ ⲉϩⲧⲟⲟⲩⲉ
<lb n="140"/>ⲙ̅ ⲙⲏⲏ̅ⲛⲉ· ⲛϥ̅ⲉⲓ ⲉ ⲃⲟⲗ ⲉϫⲙ̅ ⲡⲣⲟ ⲙ̅ ⲡⲉϥⲏⲓ·
<lb n="141"/>ⲉϥϣⲁⲛⲛⲁⲩ ⲉ ⲟⲩⲁ ⲉϥⲕⲏ ⲕⲁ ϩⲏⲩ· ϣⲁϥⲕⲁⲁϥ ⲕⲁ
<lb n="142"/>ϩⲏⲩ ⲛ̅ⲧⲉϥϣⲧⲏⲛ ⲛϥ̅ⲧⲁⲁⲥ ⲛⲁϥ· ⲁⲩⲱ ⲛⲉϥⲉⲓⲣⲉ ⲛ̅
<lb n="143"/>ⲛⲉⲛⲧⲟⲗⲏ ⲧⲏⲣⲟⲩ ⲉⲧ ⲥⲏϩ· ⲁⲩⲱ ⲛⲉϥϫⲱⲕ ⲉ ⲃⲟⲗ ⲙ̅
<lb n="144"/>ⲡϣⲁϫⲉ ⲛ̅ⲛⲉⲩⲁⲅⲅⲉⲗⲓⲟⲛ ⲙ̅ ⲡⲉⲛϫⲥ̅ ⲓⲥ̅ ⲡⲉⲭⲣ̅ⲥ̅·
<lb n="145"/>ⲡⲉϥⲉⲓⲱⲧ ⲇⲉ ⲁϥϩⲓⲥⲉ ⲛⲙ̅ⲙⲁϥ· ϫⲉ ⲉⲓⲛⲁϫⲓ ⲛⲁⲕ ⲛ̅
<lb n="146"/>ⲧϣⲉⲉⲣⲉ ⲛ̅ ⲃⲁⲥⲓⲗⲉⲓⲧⲏⲥ ⲡⲉⲥⲧⲣⲁⲧⲏⲗⲁⲧⲏⲥ· ⲛⲉ ⲁⲩ‐
<lb n="147"/>ⲥⲙⲛ̅ⲧⲥ̅ ⲅⲁⲣ ⲙⲛ̅ ⲛⲉⲩⲉ̅ⲣⲏⲩ· ⲉ ϣⲏⲧ ⲛ̅ ⲕⲉⲛ̇ⲇⲉⲛⲁⲣⲓⲟⲛ
<lb n="148"/>ⲛ̅ ⲛⲟⲩⲃ· ⲭⲱⲣⲓⲥ ⲛ̅ ⲧⲁⲓⲟ· ⲁⲩⲱ ϥⲧⲟⲩ ϣⲉ ⲛ̅ⲕⲉⲛⲇⲩ‐
<lb n="149"/>ⲛⲁⲣⲓⲟⲛ ⲛ̅ϩⲁⲧ· ⲙⲛ̅ ⲙⲏⲧ ⲛ̅ϩⲙ̅ϩⲁⲗ ⲛ̅ϩⲟⲟⲩⲧ· ⲙⲛ̅
<lb n="150"/>ⲙⲏⲧ ⲛ̅ϣⲉ ⲛ̅ϩⲙ̅ϩⲁⲗ ⲛ̅ⲥϩⲓⲙⲉ· ⲉⲩϫⲓ ⲙⲁⲛⲓⲁⲕⲏⲥ ⲛ̅
<lb n="151"/>ⲛⲟⲩⲃ· ⲙⲛ̅ ϥⲧⲟⲟⲩ ⲛ̅ϣⲉ ⲛ̅ϩⲧⲟ· ⲁⲩⲱ ⲙⲏⲧ ⲛ̅ϣⲉ
<lb n="152"/>ⲙ̅ ⲙⲁⲥⲡⲟⲣⲕ̅· ⲙⲛ̅ ⲙⲏⲧ ⲛ̅ϣⲉ ⲛ̅ϭⲁⲙⲟⲩⲗ · ⲙⲛ̅ ⲙⲏⲧ
<lb n="153"/>ⲛ̅ϣⲉ ⲛ̅ ⲥϯⲱ̅ϩⲉ ⲛ̅ϭⲱⲙ· ⲙⲛ̅ ⲙⲏⲧ ⲛ̅ϣⲉ ⲛ̅ ϭⲓⲛⲟⲩ‐
<lb n="154"/>ⲃⲁⲗ ⲉⲩⲡⲗⲉⲁ ϩⲛ̅ ⲑⲁⲗⲁⲥⲥⲁ· ⲙⲛ̅ ⲙⲏⲧ ⲛ̅ⲏⲓ ⲉⲣⲉ
<lb n="155"/>ⲙⲏⲧⲉ ⲛ̅ ⲥϯⲱ̅ϩⲉ ⲉⲛ ⲟⲩⲁ ⲛ̅ϩⲏⲧⲟⲩ· ⲭⲱⲣⲓⲥ ⲛⲉⲧ ⲉⲣⲉ
<lb n="156"/>ⲡⲉϥⲉⲓⲱⲧ ⲛⲁⲧⲁⲁⲩ ⲛⲁϥ· ϩⲉⲛⲛⲟϭ ⲛ̅ϩⲩⲡⲉⲣⲉⲥⲓⲁ ⲛⲉⲩ‐
<lb n="157"/>ϣⲟⲟⲡ ⲛⲁϥ ϩⲓϫⲙ̅ ⲡⲕⲁϩ·
<lb n="158"/>Ⲡⲙⲁⲕⲁⲣⲓⲟⲥ ⲇⲉ ⲁⲡⲁ ⲃⲓⲕⲧⲱⲣ· ⲙ̅ⲡ ⲉϥⲡⲓⲑⲉ ⲛⲁⲩ·
<lb n="159"/>ⲉϥϫⲱ ⲙ̅ⲙⲟⲥ ϫⲉ ⲛⲁⲓ ⲧⲏⲣⲟⲩ ⲥⲉⲛⲁⲧⲁⲕⲟ :— ⲉϥϩⲁⲣⲉϩ
<lb n="160"/>ⲛⲁϥ ⲉ ⲧⲙⲛ̅ⲧⲉⲣⲟ ⲛ̅ ⲙ̅ⲡⲏⲩⲉ· ⲛⲉ ϣⲁⲣⲉ ⲡϫⲥ̅ ⲓⲥ̅
<lb n="161"/>ⲟⲩⲱ̅ⲛϩ̅ ⲉ ⲣⲟϥ ⲛ̅ϩⲟ ϩⲓ ϩⲟ· ⲉϥⲙⲉ ⲙ̅ⲙⲟϥ ⲉ ⲧⲃⲉ ⲡⲉϥ‐
<lb n="162"/>ⲧⲃ̅ⲃⲟ· ⲡⲅⲉⲛⲛⲁⲓⲟⲥ ⲇⲉ ⲁⲡⲁ ⲃⲓⲕⲧⲱⲣ· ⲁϥⲕⲱ ⲛⲁϥ
<lb n="163"/> ⲛ̅ⲟⲩⲉⲝⲉⲇⲣⲁ ⲛ̅ϩⲟⲩⲛ ⲙ̅ ⲡⲉϥⲏⲓ :— 
</pb>
<pb xml:id="3b ⲋ̅"> ⲉϥⲁⲛⲁⲭⲱⲣⲉⲓ
<lb n="164"/>ⲛ̅ ϩⲏⲧⲥ̅ ⲁϫⲛ̅ ⲛⲉϥⲉⲓⲟⲧⲉ· ⲙ̅ⲡ ϥ̅ⲛ̅ⲕⲟⲧⲕ̅ ⲅⲁⲣ
<lb n="165"/>ⲉ ϭⲗⲟϭ ϫⲓⲛ ⲉϥϩⲛ̅ ⲙⲛ̅ⲧⲉ ⲛ̅ⲣⲟⲙⲡⲉ· ⲁⲗⲗⲁ ⲛⲉϥ‐
<lb n="166"/>ϣⲗⲏⲗ ⲙ̅ ⲡⲉϩⲟⲟⲩ ⲙⲛ̅ ⲧⲉⲩϣⲏ· ⲁⲩⲱ ⲛⲉϥⲛⲏⲥⲧⲉⲩⲉ
<lb n="167"/>ϫⲓⲛ ⲡⲥⲁⲃⲃⲁⲧⲟⲛ ϣⲁ ⲡⲥⲁⲃⲃⲁⲧⲟⲛ· ⲉϥⲉⲓⲣⲉ ⲛ̅ ⲛⲉϥ‐
<lb n="168"/>ⲥⲩⲛⲁⲝⲓⲥ· ϣⲁϥⲣ̅ ϣⲉ ⲙⲛ̅ⲧ ϣⲉ ⲥⲉ ⲧⲏ ⲛ̅ⲥⲟⲡ ⲛ̅ϣⲗⲏⲗ
<lb n="169"/>ⲙ̅ ⲡⲉϩⲟⲟⲩ· ⲁⲩⲱ ⲥⲁϣϥ̅ ⲛ̅ϣⲉ ⲙ̅ⲁⲁⲃ ⲛ̅ ⲧⲉⲩϣⲏ·
<lb n="170"/>ⲧⲉϥⲧⲣⲟⲫⲏ ⲡⲉ ⲟⲩⲟⲉⲓⲕ ⲙⲛ̅ ⲟⲩϩⲙⲟⲩ ⲙ̅ⲙⲁⲁ̅ⲧⲉ·
<lb n="171"/>ⲡⲇⲓⲁⲃⲟⲗⲟⲥ ⲇⲉ ⲁϥϩⲓⲥⲉ ⲛⲙ̅ⲙⲁϥ· ⲉϥⲟⲩⲱϣ ⲉ ⲧⲣ
<lb n="172"/>ϥϩⲉ ⲉ ⲃⲟⲗ ϩⲛ̅ ⲟⲩⲡⲟⲣⲛⲓⲁ· ⲡⲉⲓ ⲅⲉⲛⲛⲁⲓⲟⲥ ⲇⲉ ⲁⲡⲁ
<lb n="173"/>ⲃⲓⲕⲧⲱⲣ ⲛⲉϥϫⲣⲁⲉⲓⲧ ⲡⲉ ϩⲙ̅ ⲡⲉϣⲗⲏⲗ ⲙⲛ̅ ⲧⲛⲏⲥⲧⲉⲓⲁ
<lb n="174"/>ⲙⲛ̅ ⲧⲡⲟⲗⲩϯⲁ̅· ⲁⲩⲱ ϣⲁⲣⲉ ⲛⲉϥϣⲃⲏⲣ ⲕⲟⲙⲉⲥ ϭⲱ
<lb n="175"/>ⲉⲩⲛⲟϭⲛⲉϭ ⲙ̅ⲙⲟϥ· ϫⲉ ⲉ ⲧⲃⲉ ⲟⲩ ⲛⲅ̅ ⲟⲩⲱⲙ ⲁⲛ·
<lb n="176"/>ⲟⲩⲇⲉ ⲛⲅ̅ ⲥⲱ ⲁⲛ· ⲟⲩⲇⲉ ⲛⲅ̅ ⲫⲟⲣⲉⲓ ⲁⲛ ⲕⲁⲗⲟⲥ ⲛ̅
<lb n="177"/>ⲟⲩϩⲃ̅ⲥⲱ ⲛ̅ϩⲟⲓⲧⲉ· ⲕⲛⲁⲙⲟⲩ ⲛ̅ⲧⲉ ϩⲉⲛⲕⲟⲟⲩⲉ ⲟⲩⲱⲙ
<lb n="178"/>ⲛ̅ ⲛⲉⲕⲛ̅ⲕⲁ· ⲛ̅ⲧⲟϥ ⲇⲉ ⲛⲉ ϣⲁϥⲟⲩⲱ̅ϣⲃ̅ ⲉϥϫⲱ ⲙ̅‐
<lb n="179"/>ⲙⲟⲥ· ϫⲉ ⲛ̅ϩⲟⲓⲧⲉ ⲛⲁⲣ̅ ϩⲟⲟⲗⲉ· ⲡⲛⲟⲩⲃ ⲙⲛ̅ ⲡϩⲁⲧ
<lb n="180"/>ⲛⲁⲣ̅ ϣⲓⲃⲉ· ⲡⲥⲁ ⲛ̅ ⲛ̅ⲥⲱⲙⲁ ⲛⲁⲣ̅ ϭⲁⲓⲉ ϩⲛ̅ ⲛ̅ⲧⲁⲫⲟⲥ·
<lb n="181"/>ⲁⲡⲁ ⲃⲓⲕⲧⲱⲣ ⲇⲉ ⲛⲉϣⲁϥⲃⲱⲕ ⲉ ϩⲟⲩⲛ ⲉ ⲡⲉϥⲧⲁⲙⲓⲟⲛ
<lb n="182"/>ⲛϥ̅ϣⲗⲏⲗ ⲉ ϩⲣⲁⲓ̈ ⲉ ⲡⲛⲟⲩⲧⲉ ⲛ̅ ⲧⲉⲓ ϩⲉ· ϫⲉ ⲡϫⲥ̅
<lb n="183"/>ⲥⲱⲧⲙ̅ ⲉ ⲣⲟⲓ ⲡϫⲥ̅ ⲓⲥ̅ ⲡⲉⲭⲣⲥ̅· ⲛ̅ⲧⲟⲕ ⲉⲧ ⲥⲟⲟⲩⲛ
<lb n="184"/>ⲛ̅ⲧⲁⲡⲣⲟϩⲁⲓⲣⲉⲥⲓⲥ· ϫⲉ ϯⲙⲉ ⲙ̅ⲙⲟⲕ ϫⲓⲛ ⲙ̅ⲙⲟⲛ·
<lb n="185"/>ⲡⲁ ϫⲟⲉⲓⲥ ⲓⲥ̅ ⲡⲉⲭⲣⲥ̅· ⲙ̅ⲡⲣ̅ ⲧⲣⲉ ⲟⲩⲙⲉ ⲛ̅ⲥϩⲓⲙⲉ ⲁⲗⲉ
<lb n="186"/>ⲉ ϩⲣⲁⲓ̈ ⲉϫⲙ̅ ⲡⲁ ϩⲏⲧ· ⲙⲏⲡⲟⲧⲉ ⲛ̅ⲧⲉ ⲡⲥⲁⲧⲁⲛⲁⲥ
<lb n="187"/>ϭⲙ̅ ⲙⲁ ⲛ̅ ⲟⲩⲱϩ ϩⲣⲁⲓ ⲛ̅ϩⲏⲧ· ⲛ̅ⲧⲉ ⲛⲁϫⲁϫⲉ ⲣⲁϣⲉ
<lb n="188"/>ⲙ̅ⲙⲟⲓ· ⲁⲩⲱ ⲛ̅ⲧⲟⲕ ϩⲱⲱⲕ ⲛⲅ̅ ϭⲱⲛⲧ̅ ⲉ ⲣⲟⲓ· ⲛⲅ̅
<lb n="189"/>ϫⲟⲟⲥ ⲛⲁⲓ ⲙ̅ ⲡⲉϩⲟⲟⲩ ⲙ̅ ⲡϩⲁⲡ ⲙ̅ ⲙⲉ· ⲉⲓⲛⲏⲩ ⲉ
<lb n="190"/>ⲛⲉⲕϭⲓϫ· ϫⲉ ⲥⲁϩⲱⲕ ⲉ ⲃⲟⲗ ⲙ̅ⲙⲟⲓ· ⲁⲗⲗⲁ ⲙⲁⲣⲉ
<lb n="191"/>ⲧⲉⲕⲙⲛ̅ⲧ̅ⲛⲁⲏⲧ ϩⲣⲟϣ ⲉ ϩⲣⲁⲓ ⲉ ϫⲱⲓ ⲛⲅ̅ ⲧⲙ̅ ⲟⲩⲉ ⲛ̅
<lb n="192"/> ⲥⲁⲃⲟⲗ ⲙ̅ⲙⲟⲓ· ⲡⲉⲟⲟⲩ ⲛⲁⲕ ⲡⲉⲓⲱⲧ ⲉⲧ ϩⲙ̅ 
</pb>
<pb xml:id="4a ⲍ̅"> ⲡϣⲏⲣⲉ·
<lb n="193"/>ⲁⲩⲱ ⲡϣⲏⲣⲉ ⲉⲧ ϩⲙ̅ ⲡⲉⲓⲱⲧ· ⲙⲛ̅ ⲡⲉⲡⲛⲁ̅ ⲉⲧ ⲟⲩⲁⲁⲃ·
<lb n="194"/>ϣⲁ ⲉⲛⲉϩ ⲛ̅ⲉⲛⲉϩ ϩⲁⲙⲏⲛ·
<lb n="195"/>Ⲧⲟⲧⲉ ϩⲣⲱⲙⲁⲛⲟⲥ ⲡⲉⲥⲧⲣⲁⲧⲏⲗⲁⲧⲏⲥ ⲡⲉϫⲁϥ ⲛ̅ ⲁⲡⲁ
<lb n="196"/>ⲃⲓⲕⲧⲱⲣ ⲡⲉϥϣⲏⲣⲉ· ϫⲉ ⲡⲁ ϣⲏⲣⲉ ⲃⲓⲕⲧⲱⲣ ⲡⲉⲕⲟⲣ‐
<lb n="197"/>ⲇⲓⲛⲟⲛ ⲡⲉ ⲉ ⲧⲣⲉ ⲕⲟⲩⲱ̅ϣⲧ̅ ⲛ̅ⲛⲟⲩⲧⲉ ⲙ̅ ⲡⲣ̅ⲣⲟ· ⲛⲁⲓ
<lb n="198"/>ⲉⲧ ⲉⲣⲉ ⲧⲡⲟⲗⲓⲥ ⲧⲏⲣⲥ̅ ⲣ̅ϣⲁ ⲉ ⲧⲃⲏⲧⲟⲩ· ⲙⲁⲗⲓⲥⲧⲁ
<lb n="199"/>ⲡⲁⲡⲟⲗⲗⲟⲛ ⲡⲛⲟϭ ⲛ̅ⲛⲟⲩⲧⲉ· ⲁⲡⲁ ⲃⲓⲕⲧⲱⲣ ⲇⲉ
<lb n="200"/>ⲁϥⲉⲓⲱⲣⲙ̅ ⲉ ϩⲟⲩⲛ ϩⲙ̅ ⲡϩⲟ ⲙ̅ ⲡⲉϥⲉⲓⲱⲧ ⲉϥϫⲱ ⲙ̅‐
<lb n="201"/>ⲙⲟⲥ· ϫⲉ ⲡⲁ ⲉⲓⲱⲧ ⲟⲩ ⲧⲉ ⲧⲉⲓ ⲙⲛ̅ⲧ̅ ⲁⲧ ⲑⲏⲧ ⲛ̅ⲧ
<lb n="202"/>ⲁⲥⲧⲁϩⲟⲕ ⲙ̅ ⲡⲟⲟⲩ· ⲉ ⲧⲣ ⲕⲕⲱ ⲛ̅ⲥⲱⲕ ⲙ̅ ⲡⲛⲟⲩⲧⲉ ⲛ̅
<lb n="203"/>ⲧⲡⲉ· ⲉ ⲧⲃⲉ ⲟⲩⲉⲟⲟⲩ ⲉϥϣⲟⲩⲉⲓⲧ· Ⲁⲣⲓ ⲡⲙⲉⲉⲩⲉ ϭⲉ
<lb n="204"/>ϫⲉ ⲁ ⲡⲉⲛϫⲥ̅ ϫⲟⲟⲥ ϩⲙ̅ ⲡⲉⲩⲁⲅⲅⲉⲗⲓⲟⲛ· ϫⲉ ⲡⲉⲧ
<lb n="205"/>ⲛⲁⲁⲣⲛⲁ ⲙ̅ⲙⲟⲓ ⲙ̅ ⲡⲙ̅ⲧⲟ ⲉ ⲃⲟⲗ ⲛ̅ ⲛ̅ⲣⲱⲙⲉ· ϯⲛⲁ‐
<lb n="206"/>ⲁⲣⲛⲁ ϩⲱ ⲙ̅ⲙⲟϥ ⲙ̅ ⲡⲙ̅ⲧⲟ ⲉ ⲃⲟⲗ ⲙ̅ ⲡⲁ ⲉⲓⲱⲧ ⲉⲧ
<lb n="207"/>ϩⲛ̅ ⲙ̅ⲡⲏⲩⲉ ⲙⲛ̅ ⲛⲉϥⲁⲅⲅⲉⲗⲟⲥ ⲉ̅ⲧ ⲟⲩⲁⲁⲃ· ⲙ̅ⲡⲣ̅
<lb n="208"/>ⲁⲣⲛⲁ ϭⲉ ⲙ̅ⲙⲟϥ ⲱ̅ ⲡⲁ ⲉⲓⲱⲧ ⁛ ϫⲉ ⲛ̅ⲛⲉϥⲁⲣⲛⲁ
<lb n="209"/>ⲙ̅ⲙⲟⲕ ϩⲱⲱϥ· ⲉ ⲃⲟⲗ ϫⲉ ⲁ ⲡϫⲟⲉⲓⲥ ϩⲱⲛ ⲉ ⲧⲟⲟⲧϥ̅
<lb n="210"/>ⲙ̅ⲙⲱⲩⲥⲏⲥ ⲉϥϫⲱ ⲙ̅ⲙⲟⲥ· ϫⲉ ⲁϫⲓⲥ ⲛ̅ ⲛ̅ϣⲏⲣⲉ ⲙ̅
<lb n="211"/>ⲡⲓⲏ̅ⲗ̅· ϫⲉ ⲙ̅ⲡⲣ̅ ϣⲱⲡⲉ ⲉⲧⲉⲧⲛ̅ⲉⲓⲛⲉ ⲛ̅ ⲛ̅ϩⲉⲑⲛⲟⲥ·
<lb n="212"/>ⲛⲁⲓ ⲉⲧϣⲙ̅ϣⲉ ⲙ̅ ⲡⲥⲱⲛⲧ̅ ⲡⲁⲣⲁ ⲡⲉ ⲛⲧ ⲁϥⲥⲱⲛⲧ̅ ⲁⲩⲱ
<lb n="213"/>ⲙ̅ⲡⲣ̅ ϥⲓ ⲉⲓⲁⲧ ⲧⲏⲩⲧⲛ̅ ⲉ ϩⲣⲁⲓ̈ ⲉ̅ ⲧⲡⲉ· ⲛ̅ⲧⲉⲧⲛ̅ⲛⲁⲩ
<lb n="214"/>ⲉ ⲡⲣⲏ ⲙⲛ̅ ⲡⲟⲟϩ ⲙⲛ̅ ⲛ̅ ⲛ̅ⲥⲓⲟⲩ· ⲙⲛ̅ ⲛ̅ϩⲁⲗⲁⲁⲧⲉ ⲛ̅
<lb n="215"/>ⲧⲡⲉ· ⲁⲩⲱ ⲛ̅ⲧⲃ̅ⲛⲟⲟⲩⲉ ⲙ̅ ⲡⲕⲁϩ· ⲛ̅ⲧⲉⲧⲛ̅ϣⲙ̅ϣⲉ
<lb n="216"/>ⲛⲁⲩ· ϫⲉ ϩⲙ̅ ⲡⲉϩⲟⲟⲩ ⲉⲧ ⲙ̅ⲙⲁⲩ ϯⲛⲁⲡⲁⲧⲁⲥⲥⲉ
<lb n="217"/>ⲙ̅ⲙⲱⲧⲛ̅ ⲡⲉϫⲉ ⲡϫⲥ̅· ⲧⲉⲛⲟⲩ ϭⲉ ⲡⲁ ⲉⲓⲱⲧ ⲙ̅ⲡⲣ̅
<lb n="218"/>ⲉⲓⲛⲉ ⲙ̅ⲙⲟⲟⲩ· ⲛ̅ⲧⲉ ⲡϫⲥ̅ ⲡⲁⲧⲁⲥⲥⲉ ⲙ̅ⲙⲟⲕ· ϩⲛ̅
<lb n="219"/>ⲟⲩⲙⲉ ⲛ̅ⲧⲉ ⲡⲛⲟⲩⲧⲉ ⲱ̅ ⲡⲁ ⲉⲓⲱⲧ ϯϣⲛ̅ ϩⲧⲏⲓ ϣⲁ
<lb n="220"/>ⲣⲟⲕ· ϫⲉ ⲛⲁⲛⲟⲩⲥ ⲛⲁⲕ ⲉⲛⲉ ⲙ̅ⲡ ⲟⲩϫⲡⲟⲕ· ⲛ̅ϩⲟⲩⲟ̅
<lb n="221"/>ⲉ ⲣⲟⲥ ⲉ ⲁⲩϫⲡⲟⲕ ⲛⲅ̅ ⲱⲛϩ̅ ⲛⲅ̅ ⲣ̅ ⲁⲧ ⲛⲟⲩⲧⲉ· ⲛⲁⲓ
<lb n="222"/>ⲇⲉ ⲉϥϫⲱ ⲙ̅ⲙⲟⲟⲩ ⲛ̅ϭⲓ ⲁⲡⲁ ⲃⲓⲕⲧⲱⲣ· ⲉⲣⲉ ⲡⲉⲥⲧⲣⲁ‐
<lb n="223"/>ⲧⲉⲩⲙⲁ ⲉⲓⲟⲣⲙ̅ ⲛ̅ⲥⲱϥ ⲙⲛ̅ ⲡⲉϥⲉⲓⲱⲧ· ⲧⲟⲧⲉ ⲟⲛ
<lb n="224"/>ⲡⲉϫⲁϥ ⲛ̅ϭⲓ ϩⲣⲱⲙⲁⲛⲟⲥ :— 
</pb>
<pb xml:id="4b ⲏ̅"> ϫⲉ ⲱ̅ ⲡⲁ ϣⲏⲣⲉ 
<lb n="225"/>ⲃⲓⲕⲧⲱⲣ· ⲥⲱⲧⲙ̅ ⲛ̅ⲥⲱⲓ ⲛⲅ̅ ⲣ̅ ⲑⲩⲥⲓⲁ ⲛ̅ⲧⲛ̅ⲗⲟ ⲉⲛ‐
<lb n="226"/>ⲥⲕⲩⲗⲗⲉⲓ ⲙ̅ ⲡⲉⲓ ⲙⲁ· ⲧⲉⲛⲟⲩ ⲙ̅ⲡⲉ ⲓⲗⲩⲡⲉⲓ ⲙ̅ⲙⲟⲕ
<lb n="227"/>ⲉⲛⲉϩ ϫⲓⲛ ⲧⲉⲕⲙⲛ̅ⲧ̅ⲕⲟⲩⲓ̈· ⲁⲣⲓ ⲡⲙⲉⲩⲉ̅ ⲱ̅ ⲡⲁ ϣⲏⲣⲉ
<lb n="228"/>ⲃⲓⲕⲧⲱⲣ ϫⲉ ⲁⲓϣⲓⲛⲉ ⲛⲁⲕ ⲛ̅ⲥⲁ ⲧⲉⲕϣⲉⲗⲉⲉⲧ· ϯⲛⲁ‐
<lb n="229"/>ϫⲓⲧⲥ̅ ⲅⲁⲣ ⲛⲁⲕ ϩⲙ̅ ⲡⲕⲉ ⲉⲃⲟⲧ ⲉⲧ ⲛⲏⲩ· ⲡⲉϫⲉ ⲁⲡⲁ
<lb n="230"/>ⲃⲓⲕⲧⲱⲣ ⲙ̅ ⲡⲉϥⲉⲓⲱⲧ· ϫⲉ ⲙ̅ⲡ ⲉⲓϫⲛⲟⲩⲕ ⲉ ϣⲉⲗⲉⲉⲧ
<lb n="231"/>ⲟⲩⲇⲉ ⲇⲱⲣⲟⲛ· ⲁⲗⲗⲁ ⲉⲓⲗⲩⲡⲉⲓ ⲙ̅ⲙⲟⲕ ⲙ̅ⲙⲁⲁ̅ⲧⲉ ϫⲉ
<lb n="232"/>ⲁⲕⲁⲣⲛⲁ ⲙ̅ ⲡⲥⲏ̅ⲣ̅· ⲁⲗⲏⲑⲱⲥ ⲡⲁ ⲉⲓⲱⲧ ⲛ̅ⲉⲃⲓⲏⲛ·
<lb n="233"/>ⲛⲉϩⲃⲏⲩⲉ ⲉ̅ⲧ ⲕⲉⲓⲣⲉ ⲙ̅ⲙⲟⲟⲩ ⲡⲛⲟⲩⲧⲉ ⲙⲟⲥⲧⲉ ⲙ̅‐
<lb n="234"/>ⲙⲟⲟⲩ· ⲡⲟⲩⲟⲓ ⲅⲁⲣ ⲙⲛ̅ ⲡⲉϣⲧⲟⲣⲧⲣ̅ ⲛⲏⲩ ⲉ ϩⲣⲁⲓ̈
<lb n="235"/>ⲉ ϫⲱⲕ· ⲉ ⲃⲟⲗ ϫⲉ ⲁϥϫⲟⲟⲥ ⲛ̅ϭⲓ ⲇⲁⲇ̅· ϫⲉ ⲡⲉⲧ ϩⲙ̅
<lb n="236"/>ⲡⲡⲟⲗⲉⲙⲟⲥ ⲙⲛ̅ ⲡⲉⲧ ϥⲓ ϩⲁ ⲛⲉⲥⲕⲉⲩⲏ̅ ⲡⲉⲓ ϣⲱϣ ⲛ̅
<lb n="237"/>ⲟⲩⲱⲧ ⲡⲉⲧ ⲙ̅ⲙⲟⲟⲩ ⲙ̅ ⲡⲉⲥⲛⲁⲩ· ⲗⲟⲓⲡⲟⲛ ⲡⲁ ⲉⲓⲱⲧ·
<lb n="238"/>ⲡⲉⲧ ⲉⲓⲣⲉ ⲙ̅ ⲡⲛⲟⲃⲉ· ⲙⲛ̅ ⲡⲉⲧ ⲥⲩⲛⲉⲩⲇⲟⲕⲉⲓ ⲙⲛ̅
<lb n="239"/>ⲡⲉⲧ ⲉⲓⲣⲉ ⲙ̅ⲙⲟϥ· ⲡⲉⲓ ϣⲱϣ ⲛ̅ ⲟⲩⲱⲧ ⲡⲉⲧ ϣⲟⲟⲡ
<lb n="240"/>ⲙ̅ⲙⲟⲟⲩ ⲙ̅ ⲡⲉⲥⲛⲁⲩ ⲙ̅ⲡⲱⲣ ϭⲉ ⲱ̅ ⲡⲁ ⲉⲓⲱⲧ· ⲥⲁϩⲱⲕ
<lb n="241"/>ⲉ ⲃⲟⲗ ⲙ̅ ⲡⲉⲓ ⲛⲟⲃⲉ ⲉⲧ ϫⲓ ⲉ ϩⲟⲩⲛ ⲉ ⲡⲙⲟⲩ· ϭⲱϣⲧ̅ ⲉ
<lb n="242"/>ⲡⲉⲩⲁⲅⲅⲉⲗⲓⲟⲛ ⲙ̅ ⲡϫⲥ̅· ⲛ̅ ⲧⲉⲣⲉ ⲛⲓⲟⲩⲇⲁⲓ ⲱϣ ⲉ ⲃⲟⲗ
<lb n="243"/>ϫⲉ ⲥ⳨ⲟⲩ̅ ⲛ̅ⲓⲥ̅· ⲡⲓⲗⲁⲧⲟⲥ ⲇⲉ ⲡϩⲏⲅⲉⲙⲱⲛ· ⲁϥϫⲓ ⲛ̅
<lb n="244"/>ⲟⲩⲙⲟⲟⲩ ⲁϥⲉⲓⲱ ⲛ̅ ⲛⲉϥϭⲓϫ· ⲁϥⲁⲁϥ ⲛ̅ ⲁⲧ ⲗⲟⲓϭⲉ
<lb n="245"/>ϩⲛ̅ ⲧⲙⲏⲏⲧⲉ ⲛ̅ ⲛⲁⲣⲭⲓⲉⲣⲉⲩⲥ ⲙⲛ̅ ⲛ̅ⲓⲟⲩⲇⲁⲓ· ⲁϥ‐
<lb n="246"/>ⲧⲟⲩϫⲟ ⲛ̅ ⲧⲉⲯⲩⲭⲏ ⲉ ⲃⲟⲗ ⲙ̅ ⲡⲙⲟⲩ :—
<lb n="247"/>Ⲡⲉϥⲉⲓⲱⲧ ⲇⲉ ⲁϥⲛ̅ⲟⲩϭⲥ̅ ⲁϥⲱ̅ⲣⲕ̅ ⲉϥϫⲱ ⲙ̅ⲙⲟⲥ· ϫⲉ
<lb n="248"/>ϣⲉ ⲡⲁⲡⲟⲗⲗⲱⲛ ⲡⲛⲟϭ ⲛ̅ⲛⲟⲩⲧⲉ· ϯⲛⲁⲧⲁⲁⲕ ⲙ̅ ⲡⲣ̅ⲣⲟ
<lb n="249"/>ⲛϥ̅ⲧⲁⲕⲟⲕ· ϩⲱⲥⲧⲉ ⲛⲅ̅ ⲥⲟⲟⲩⲛ ⲁⲛ ϫⲉ ⲁⲓⲟⲩⲱ ⲉⲓⲉⲓⲙⲉ
<lb n="250"/>ⲉ ⲛⲉⲧ ⲕ̅ⲛ̅ϩⲏⲧⲟⲩ· ⲉⲕϫⲓ ⲥⲃⲱ ⲉ ⲣ̅ ⲙⲁⲅⲓⲁ ϩⲙ̅ ⲡⲉⲓ ⲣⲁⲛ
<lb n="251"/>ϫⲉ ⲓⲥ̅ :— ⲙ̅ⲡⲣ̅ ⲙⲉⲉⲩⲉ ϭⲉ ⲱ̅ ⲃⲓⲕⲧⲱⲣ ϫⲉ ϥⲛⲁϣ‐
<lb n="252"/> ⲃⲟⲏⲑⲉⲓ 
</pb>
<pb xml:id="5a ⲑ̅"> ⲉ ⲣⲟⲕ· ⲟⲩⲙⲏⲏ̅ϣⲉ ⲅⲁⲣ ⲛ̅ⲧⲉⲕϩⲉ ⲁⲩⲙⲟⲩ
<lb n="253"/>ⲉ ⲧⲃⲏⲏⲧϥ̅· ⲁⲩϯ ⲟ̅ⲥⲉ ⲛ̅ ⲧⲉⲩⲡⲁⲛϩⲟⲡⲗⲓⲁ ⲙⲛ̅
<lb n="254"/>ⲛⲉⲩⲭⲣⲏⲙⲁ· ⲁⲣⲏⲩ ⲉⲕⲗⲩⲡⲉⲓ· ϫⲉ ⲙ̅ⲡ ⲉⲓϫⲓ ⲛⲁⲕ
<lb n="255"/>ⲛ̅ ⲧⲉⲕϣⲉⲗⲉⲉⲧ·
<lb n="256"/>Ⲁϥⲟⲩⲱ̅ϣⲃ̅ ⲛ̅ϭⲓ ⲁⲡⲁ ⲃⲓⲕⲧⲱⲣ ⲉϥϫⲱ ⲙ̅ⲙⲟⲥ ϫⲉ ⲡⲁ
<lb n="257"/>ⲉⲓⲱⲧ ⲁ ⲡⲕⲁⲣⲡⲟⲥ ⲙ̅ ⲡⲇⲓⲁⲃⲟⲗⲟⲥ ⲟⲩⲱ ⲁϥⲧⲱϭⲉ
<lb n="258"/>ⲛ̅ϩⲏⲧⲕ̅· ϩⲣⲱⲙⲁⲛⲟⲥ ⲇⲉ ⲡⲉϫⲁϥ ⲛ̅ ⲁⲡⲁ ⲃⲓⲕ[ⲧⲱⲣ]
<lb n="259"/>ϫⲉ ⲛⲅ̅ ⲥⲟⲟⲩⲛ ⲁⲛ ⲱ̅ ⲡⲧⲁⲗⲁⲓⲡⲱⲣⲟⲥ· ϫⲉ ⲉⲣϣⲁⲛ
<lb n="260"/>ⲟⲩⲣⲱⲙⲉ ⲣ̅ ⲁⲧ ⲥⲱⲧⲙ̅ ⲛ̅ⲥⲁ ⲡⲉϥⲉⲓⲱⲧ ϣⲁⲩⲙⲟⲟⲩⲧϥ̅·
<lb n="261"/>ⲁⲡⲁ ⲃⲓⲕⲧⲱⲣ ⲇⲉ ⲡⲉϫⲁϥ ⲙ̅ ⲡⲉϥⲉⲓⲱⲧ· ϫⲉ ⲛ̅ⲥⲁϥ
<lb n="262"/>ⲉⲕϣⲙ̅ϣⲉ ⲙ̅ ⲡⲛⲟⲩⲧⲉ ⲁⲛⲅ̅ ⲡⲉⲕϣⲏⲣⲉ· ⲙ̅ ⲡⲟⲟⲩ
<lb n="263"/>ϫⲉ ⲁⲛⲅ̅ ⲡⲉⲕϣⲏⲣⲉ ⲁⲛ· ϫⲉ ⲁⲕⲣ̅ ⲁⲧ ⲥⲱⲧⲙ̅ ⲛ̅ⲥⲁ
<lb n="264"/>ⲡⲛⲟⲩⲧⲉ· ⲁⲕϣⲙ̅ϣⲉ ⲛ̅ ⲛ̅ⲉⲓⲇⲱⲗⲟⲛ· ⲁϥⲟⲩⲱ̅ ⲉϥϫⲱ
<lb n="265"/>ⲙ̅ⲙⲟⲥ ⲛ̅ϭⲓ ⲡⲥⲁϩ ⲡⲁⲩⲗⲟⲥ· ϫⲉ ⲟⲩⲣⲱⲙⲉ ⲛ̅ ϩⲁⲓⲣⲉ‐
<lb n="266"/>ϯⲕⲟⲥ· ⲙⲛ̅ⲛ̅ⲥⲁ ⲧⲣⲉ ⲕϯ ⲥⲃⲱ ⲛⲁϥ ⲛ̅ ⲟⲩⲥⲟⲡ ⲏ̅ ⲥⲛⲁⲩ·
<lb n="267"/>ⲛϥ̅ ⲧⲙ̅ ⲥⲱⲧⲙ̅ ⲛ̅ⲥⲱⲕ ⲡⲁⲣⲁⲓⲧⲉⲓ ⲙ̅ⲙⲟϥ· ⲉⲕⲥⲟⲟⲩⲛ
<lb n="268"/>ϫⲉ ⲙⲛ̅ ⲧϥ̅ⲙⲉⲣⲓⲥ ⲙⲛ̅ ⲡⲛⲟⲩⲧⲉ· ⲉ ⲧⲃⲉ ⲡⲁⲓ ⲛ̅ⲧⲕ̅‐
<lb n="269"/>ⲡⲁ ⲉⲓⲱⲧ ⲁⲛ· ⲡⲉϫⲁϥ ⲛⲁϥ ϫⲉ ⲥⲱⲧⲙ̅ ⲛ̅ⲥⲱⲓ ⲡⲁ ϣⲏⲣⲉ
<lb n="270"/>ⲃⲓⲕⲧⲱⲣ :— ⲙ̅ⲡⲣ̅ ϯⲟ̅ⲥⲉ ⲛ̅ ⲧⲉⲕⲙⲛ̅ⲧ̅ϣⲏⲣⲉ ϣⲏⲙ· ⲛⲅ̅
<lb n="271"/>ϫⲓ ϣⲓ̈ⲡⲉ ⲛ̅ ⲧⲙⲏⲏⲧⲉ ⲙ̅ ⲡⲡⲁⲗⲗⲁϯⲟⲛ ⲙ̅ ⲡⲣ̅ⲣⲟ· ⲙⲛ̅
<lb n="272"/>ⲡϥ̅ⲥⲧⲣⲁⲧⲉⲩⲙⲁ ⲧⲏⲣϥ̅· ⲁⲛⲟⲕ ϩⲱ ⲛ̅ⲧⲁⲁⲥⲭⲏⲙⲟⲛⲉⲓ
<lb n="273"/>ⲉ ⲧⲃⲏⲏⲧⲕ̅· ⲁⲩⲱ ⲛ̅ⲧⲁϫⲓ ϣⲓⲡⲉ ⲛ̅ ⲧⲙⲏ̅ⲏ̅ⲧⲉ ⲙ̅ ⲡⲣ̅ⲣⲟ
<lb n="274"/>ⲙⲛ̅ ⲛⲉϥϩⲙ̅ϩⲁⲗ· ⲉ ⲃⲟⲗ ϫⲉ ⲁⲕⲕⲁⲧⲁⲗⲩ ⲙ̅ ⲡⲛⲟⲙⲟⲥ
<lb n="275"/>ⲛ̅ ⲛ̅ⲣ̅ⲣⲱⲟⲩ· ⲁⲩⲱ ⲁⲕⲣ̅ ⲁⲡⲁⲓⲇⲉⲩⲧⲟⲥ ⲛ̅ ⲧⲙⲏⲏⲧⲉ ⲛ̅
<lb n="276"/>ⲛⲉⲕϣⲃⲏⲣ· ⲛ̅ⲥⲉϥⲓ ⲛ̅ ϯⲥⲉ ⲛ̅ⲁⲛⲛⲱⲛⲁ ⲛ̅ ⲧⲟⲟⲧⲕ̅·
<lb n="277"/>ⲁⲩⲱ ⲛ̅ⲧⲉ ⲡⲣ̅ⲣⲟ ⲗⲩⲡⲉⲓ ⲉ ⲧⲃⲏⲏⲧⲕ̅· ⲁⲗⲗⲁ ⲉⲕϣⲁⲛ‐
<lb n="278"/>ⲥⲱⲧⲙ̅ ⲛ̅ⲥⲱⲓ· ϯⲛⲁⲡⲁⲣⲁⲕⲁⲗⲉⲓ ⲙ̅ ⲡⲣ̅ⲣⲟ̅ ⲉ ⲧⲃⲏⲏⲧⲕ̅·
<lb n="279"/>ⲛϥ̅ⲁⲁⲕ ⲛ̅ⲥⲧⲣⲁⲧⲏⲗⲁⲧⲏⲥ· ⲛⲅ̅ ϣⲱⲡⲉ ⲉⲕⲧⲁⲓⲏⲩ ϩⲙ̅
<lb n="280"/>ⲡⲡⲁⲗⲗⲁϯⲟⲛ ⲙ̅ ⲡⲣ̅ⲣⲟ· ⲙ̅ⲡⲣ̅ ⲣ̅ ⲁⲧ ⲥⲱⲧⲙ̅ ⲛ̅ⲥⲱⲓ
<lb n="281"/>ⲱ̅ ⲡⲁ ϣⲏⲣⲉ : 
</pb>
<pb xml:id="5b ⲓ̅"> ⲏ̅ ⲛⲅ̅ ⲥⲟⲟⲩⲛ ⲁⲛ· ϫⲉ ⲁⲛⲟⲕ ⲙⲛ̅ 
<lb n="282"/>ⲧⲉⲕⲙⲁⲁⲩ ⲙⲛⲧ̅ⲁⲛ ϣⲏⲣⲉ ⲛ̅ⲥⲁⲃⲗ̅ⲗⲁⲕ· ϣⲉ ⲡⲟⲩϫⲁⲓ
<lb n="283"/>ⲙ̅ ⲡⲁⲡⲟⲗⲗⲱⲛ̅ ⲉⲣϣⲁⲛ ⲧⲉⲕⲙⲁⲁⲩ· ⲥⲱⲧⲙ̅ ϫⲉ ⲁ
<lb n="284"/>ⲡⲉⲕⲥⲱⲙⲁ ⲧⲁⲣⲁⲥⲥⲉ ⲉ ⲣⲟⲕ ⲛ̅ ⲟⲩⲕⲟⲩⲓ ⲛ̅ⲟⲩϩⲟⲟⲩ·
<lb n="285"/>ⲙⲉⲥⲟⲩⲱⲙ ⲟⲩⲇⲉ ⲙⲉⲥⲥⲱ· ⲉⲥⲗⲩⲡⲉⲓ ⲉ ⲧⲃⲏⲏⲧⲕ̅·
<lb n="286"/>ϣⲉ ⲡⲉⲕⲟⲩϫⲁⲓ ⲱ̅ ⲡⲁ ϣⲏⲣⲉ ⲃⲓⲕⲧⲱⲣ· ⲙ̅ ⲡⲉϩⲟⲟⲩ
<lb n="287"/>ⲛ̅ⲧ ⲁⲩϫⲡⲟⲕ ⲛⲁⲓ· ⲁⲓⲡⲣⲟⲥⲭⲁⲣⲓⲍⲉ ⲛ̅ ϫⲟⲩⲱⲧ ⲛ̅ⲕⲉ‐
<lb n="288"/>ⲇⲉⲛⲁⲣⲓⲟⲛ ⲛ̅ ⲛⲟⲩⲃ ⲉ ⲡⲣ̅ⲡⲉ ⲙ̅ ⲡⲁⲡⲟⲗⲗⲱⲛ· ⲉⲓⲙⲏⲣ
<lb n="289"/>ⲉⲓⲥⲱϩⲣ̅ ⲉⲓⲛⲟⲩϫⲕ̅· ⲡⲉⲕ ϣⲟⲙⲛ̅ⲧ̅ ⲅⲁⲣ ⲛ̅ⲧⲁⲩϫⲡⲟⲕ
<lb n="290"/>ⲛⲁⲓ· ⲁⲓϣⲡ̅ ⲧⲟⲟⲧⲥ̅ ⲛ̅ ⲧϣⲉⲉ̅ⲣⲉ ⲛ̅ ⲃⲁⲥⲓⲗⲉⲓⲧⲏⲥ ⲛⲁⲕ
<lb n="291"/>ⲛ̅ⲥϩⲓⲙⲉ· ⲧⲉⲛⲟⲩ ϭⲉ ϣⲉ ⲡⲉⲕⲟⲩϫⲁⲓ ⲱ̅ ⲡⲁ ϣⲏⲣⲉ
<lb n="292"/>ⲃⲓⲕⲧⲱⲣ ⲉⲕϣⲁⲛⲟⲩⲱ̅ϣⲧ̅ ⲛ̅ ⲛ̅ⲛⲟⲩⲧⲉ ⲉⲧ ⲧⲁⲓⲏⲩ ⲙ̅
<lb n="293"/>ⲡⲣ̅ⲣⲟ· ϯⲛⲁⲭⲁⲣⲓⲍⲉ ⲛⲁⲕ ⲛ̅ ⲕⲉ ⲙⲁⲁⲃ ⲛ̅ⲕⲉⲛⲇⲩ‐
<lb n="294"/>ⲛⲁⲣⲓⲟⲛ ⲛ̅ ⲛⲟⲩⲃ· ⲭⲱⲣⲓⲥ ⲛⲉ ⲛⲧ ⲁⲓⲧⲟϣⲟⲩ ⲉ ⲧⲁⲁⲩ
<lb n="295"/>ⲛⲁⲕ· ⲃⲁⲥⲓⲗⲉⲓⲧⲏⲥ ⲇⲉ ⲙⲛ̅ ⲉⲩϩⲁⲓⲟⲥ ⲁⲩϯ ⲡⲉⲩⲟⲩⲟⲓ ⲉ̅
<lb n="296"/>ⲁⲡⲁ ⲃⲓⲕⲧⲱⲣ ⲡⲉϫⲁⲩ ⲛⲁϥ· ϫⲉ ⲁⲗⲏⲑⲱⲥ ⲧⲛ̅ⲡⲁⲣⲁ‐
<lb n="297"/>ⲧⲏⲣⲉⲓ ⲉ ⲣⲟⲕ ⲙ̅ ⲙⲏⲏⲛⲉ ϩⲱⲥ ⲣⲱⲙⲉ ⲉⲗⲉⲩⲑⲉⲣⲟⲥ·
<lb n="298"/>ⲧⲉⲛⲟⲩ ϭⲉ ⲁⲕⲣ̅ ⲑⲉ ⲛ̅ ⲛⲓ̈ϩⲙ̅ϩⲁⲗ ⲛ̅ ⲛⲁϩⲣⲁⲛ· ⲉ ⲧⲃⲉ ⲟⲩ
<lb n="299"/>ϭⲉ ⲡⲉⲕϩⲏⲧ ⲉⲓⲟ̅ⲣⲙ̅ ⲉ ⲃⲟⲗ ⲛ̅ ⲧⲉⲓ̈ ϩⲉ ⲙ̅ⲡⲉ ⲕⲥⲱⲧⲙ̅
<lb n="300"/>ⲛ̅ⲥⲁ ⲡⲕ̅ⲉⲓⲱⲧ ⲉϥⲡⲁⲣⲁⲕⲁⲗⲉⲓ ⲙ̅ⲙⲟⲕ· ⲟⲩⲇⲉ ⲙ̅ⲡⲉⲕ‐
<lb n="301"/>ϣⲓⲡⲉ ϩⲏⲧⲛ̅ ⲉⲛⲡⲣⲟⲥⲕⲩⲛⲉⲓ ⲛⲁⲕ·
<lb n="302"/>Ⲁϥⲛⲟⲩϭⲥ̅ ⲇⲉ ⲛ̅ϭⲓ ⲁⲡⲁ ⲃⲓⲕⲧⲱⲣ ⲁϥⲱϣ ⲉ ⲃⲟⲗ ⲉϥϫⲱ
<lb n="303"/>ⲙ̅ⲙⲟⲥ· ϫⲉ ⲡⲛⲟⲩⲧⲉ ⲛⲉⲕⲃⲁⲗ ⲛⲁⲩ ⲛⲉⲕⲙⲁⲁϫⲉ
<lb n="304"/>ⲥⲱⲧⲙ̅· ϫⲉ ⲛ̅ⲑⲉ ⲉⲧ ⲉⲓⲟⲩⲱϣ ⲉ̅ ⲱⲛϩ̅· ϯⲟⲩⲱϣ ⲉ
<lb n="305"/>ⲧⲣⲉ ⲟⲩⲟⲛ ⲛⲓⲙ ⲱ̅ⲛϩ̅ ⲛⲙ̅ⲙⲁⲓ· ⲛ̅ ϯϥⲑⲱⲛⲉⲓ ⲁⲛ·
<lb n="306"/>ⲕⲑⲉⲱ̅ⲣⲉⲓ ϭⲉ ⲡⲛⲟⲩⲧⲉ ⲛ̅ ⲛⲉⲧ ⲟⲩⲉⲓⲣⲉ ⲙ̅ⲙⲟⲟⲩ ⲛⲁⲓ·
<lb n="307"/> Ϩⲱⲥⲧⲉ ⲛ̅ⲥⲉϫⲟⲟⲥ 
</pb>
<pb xml:id="6a ⲓ̅ⲁ̅"> ⲛⲁⲓ ϫⲉ ϫⲓ ⲙⲁⲁⲃ ⲛ̅ⲕⲉⲛⲇⲩ‐
<lb n="308"/>ⲛⲁⲣⲓⲟⲛ ⲛ̅ ⲛⲟⲩⲃ ⲛⲅ̅ ⲁⲣⲛⲁ ⲛ̅ ⲓⲥ̅ ϩⲛ̅ ⲧⲙⲏⲏⲧⲉ ⲙ̅ ⲡⲉⲓ
<lb n="309"/>ⲙⲏⲏϣⲉ· ⲙⲏ ⲉⲧⲉⲧⲛ̅ⲙⲉⲉⲩⲉ ϫⲉ ⲁⲛⲅ̅ ⲓⲟⲩⲇⲁⲥ ϩⲱ ⲡⲉ
<lb n="310"/>ⲛⲧ ⲁϥϯ ⲉ ⲃⲟⲗ ⲙ̅ ⲡⲉϥϫⲥ̅ ϩⲁ ⲙⲁⲁⲃ ⲛ̅ϩⲁⲧ· ⲉ ⲧⲃⲉ
<lb n="311"/>ⲡⲁⲓ ⲁϥⲕⲗⲏⲣⲟⲛⲟⲙⲉⲓ ⲙ̅ ⲡⲕⲁⲕⲉ ⲉⲧ ⲉⲧ (sic) ϩⲓ ⲃⲟⲗ ϣⲁ
<lb n="312"/>ⲉ̅ⲛⲉϩ· ϣⲉ ⲛⲉϣⲗⲏⲗ ⲛ̅ ⲛⲉⲧ ⲟⲩⲁⲁⲃ· ϫⲉ ⲛ̅ϯⲙ̅ⲡϣⲁ
<lb n="313"/>ⲁⲛ ⲛ̅ⲱⲣⲕ̅ ⲙ̅ ⲡⲣⲁⲛ ⲙ̅ ⲡⲛⲟⲩⲧⲉ· ϫⲉ ⲉⲕϣⲁⲛⲭⲁⲣⲓⲍⲉ
<lb n="314"/>ⲛⲁⲓ ⲙ̅ ⲡⲕⲟⲥⲙⲟⲥ ⲧⲏⲣϥ̅· ⲙⲛ̅ ⲧⲙⲛ̅ⲧⲉⲣⲟ ⲛ̅ ⲇⲓⲟⲕⲗⲏ‐
<lb n="315"/>ϯⲁⲛⲟⲥ· ⲙⲛ̅ ⲛⲉϥⲭⲣⲏⲙⲁ· ⲙⲛ̅ ⲛⲉϥⲛⲟⲩⲧⲉ ⲛ̅ ϩⲁⲧ
<lb n="316"/>ϩⲓ ⲛⲟⲩⲃ ⲛ̅ⲧ ⲁϥⲧⲁⲙⲓ̈ⲟⲟⲩ· ⲛ̅ ϯⲛⲁⲑⲩⲥⲓⲁⲍⲉ ⲁⲛ·
<lb n="317"/>ϥⲥⲏϩ ⲅⲁⲣ ϫⲉ ⲉⲕϣⲁⲛϯ ϩⲏⲩ ⲙ̅ ⲡⲕⲟⲥ[ⲙⲟⲥ] ⲧⲏⲣϥ̅·
<lb n="318"/>ⲛⲅ̅ ϯⲟ̅ⲥⲉ ⲛ̅ ⲧⲉⲕⲯⲩⲭⲏ· ⲟⲩ ⲡⲉ ⲡϩⲏⲩ· ⲉⲓⲉ ⲛⲅ̅
<lb n="319"/>ⲥⲟⲟⲩⲛ ⲁⲛ· ϫⲉ ⲉⲓⲥ ⲙⲛⲧ̅ⲥⲛⲟⲟⲩⲥ ⲛ̅ ⲣⲟⲙⲡⲉ ⲉ ⲡⲟⲟⲩ·
<lb n="320"/>ⲉⲓⲛⲏⲥⲧⲉⲩⲉ ϫⲓⲛ ⲡⲥⲁⲃⲃⲁⲧⲟⲛ ϣⲁ ⲡⲥⲁⲃⲃⲁⲧⲟⲛ· ⲙ̅ⲡ
<lb n="321"/>ⲉⲓϫⲱⲕⲙ̅ ϩⲛ̅ ⲟⲩⲥⲓⲟⲟⲩⲛ·
<lb n="322"/>Ⲛⲁⲓ ⲇⲉ ⲛ̅ ⲧⲉⲣⲉ ϥⲥⲱⲧⲙ̅ ⲉ ⲣⲟⲟⲩ ⲛ̅ϭⲓ ϩⲣⲱⲙⲁⲛⲟⲥ ⲛ̅
<lb n="323"/>ⲧⲟⲟⲧϥ̅ ⲙ̅ ⲡⲉϥϣⲏⲣⲉ ⲃⲓⲕⲧⲱⲣ· ⲡⲉϫⲁϥ ϫⲉ ϣⲉ
<lb n="324"/>ⲡⲟⲩϫⲁⲓ ⲙ̅ ⲡⲁⲡⲟⲗⲗⲱⲛ· ϯⲛⲁⲡⲁⲣⲁⲇⲓⲇⲟⲩ ⲙ̅ⲙⲟⲕ
<lb n="325"/>ⲉ ⲧⲟⲟⲧϥ̅ ⲙ̅ ⲡⲣ̅ⲣⲟ ⲛϥ̅ⲧⲁⲕⲟⲕ· ϩⲱⲥⲧⲉ ⲛⲅ̅ ⲥⲟⲟⲩⲛ ⲁⲛ·
<lb n="326"/>ϫⲉ ⲁⲓⲟⲩⲱ̅ ⲉⲓⲉⲓⲙⲉ· ϫⲉ ⲁⲕⲕⲁ[ⲧⲁ]ⲫⲣⲟⲛⲉⲓ ⲛ̅ ⲛ̅ⲛⲟ‐
<lb n="327"/>ⲙⲟⲥ· ϥⲥⲏϩ ⲅⲁⲣ ϫⲉ ⲉⲣϣⲁⲛ ⲟⲩϣⲏⲣⲉ ⲣ̅ ⲁⲧ ⲥⲱⲧⲙ̅
<lb n="328"/>ⲛ̅ⲥⲁ ⲡⲉϥⲉⲓⲱⲧ· ⲉⲩⲉϩⲱⲧⲃ̅ ⲙ̅ⲙⲟϥ·
<lb n="329"/>Ⲁⲡⲁ ⲃⲓⲕⲧⲱⲣ ⲇⲉ ⲡⲉϫⲁϥ ⲙ̅ ⲡⲉϥⲉⲓⲱⲧ· ϫⲉ ⲉⲓⲥ ϩⲏⲏⲧⲉ
<lb n="330"/>ⲙ̅ⲡⲟⲟⲩ ⲁϥϫⲱⲕ ⲉ ⲃⲟⲗ ⲛ̅ϭⲓ ⲡⲉⲧ ⲥⲏϩ· ϫⲉ ⲟⲩⲛ̅
<lb n="331"/>ⲟⲩⲉⲓⲱⲧ ⲛⲁⲡⲁⲣⲁⲇⲓⲇⲟⲩ ⲙ̅ ⲛⲉϥϣⲏⲣⲉ ⲉ̅ ⲡⲙⲟⲩ·
<lb n="332"/>ⲉⲕϣⲁⲛⲡⲁⲣⲁⲇⲓⲇⲟⲩ ⲙ̅ⲙⲟⲓ ⲟⲛ ⲱ̅ ⲡⲁ ⲉⲓⲱⲧ· ⲟⲩⲛ̅ⲧⲁⲓ
<lb n="333"/>ⲡⲉⲧ ⲛⲁⲃⲟⲏⲑⲉⲓ ⲉ ⲣⲟⲓ :— ⲙⲏ ⲛⲁⲛⲟⲩⲓ ⲣⲱ ⲛ̅ⲑⲉ ⲙ̅
<lb n="334"/>ⲡⲧⲱⲃⲉ ⲙ̅ ⲡⲁ ϫⲥ̅· ⲉⲣⲉ ⲛⲓⲟⲩⲇⲁⲓ ⲁⲁϩ ⲉ̅ⲣⲁⲧⲟⲩ ⲉ
<lb n="335"/>ⲣⲟϥ· ⲟⲩⲱϣ ⲉ ⲃⲟⲗ ϫⲉ ⲥ⳨ⲟⲩ ⲙ̅ⲙⲟϥ· ⲁⲩⲱ ⲟⲛ
<lb n="336"/>ⲛⲉⲩϯⲁⲁⲥ ⲛⲁϥ ⲡⲉ· ⲛ̅ⲧⲟϥ ⲇⲉ ⲙ̅ⲡⲉ ϥⲧⲱⲱⲃⲉ ⲛ̅
<lb n="337"/>ⲟⲩⲡⲉⲑⲟⲟⲩ ⲉ ⲡⲙⲁ ⲛ̅ ⲟⲩⲡⲉⲑⲟⲟⲩ· ⲁⲗⲗⲁ ⲁϥϣⲛ̅‐
<lb n="338"/>ϩⲧⲏϥ ⲉ ϩⲣⲁⲓ̈ ⲉ ϫⲱⲟⲩ· ⲁⲩⲱ ⲟⲛ ϥϩⲟⲣϣ̅ ⲛ̅ ϩⲏⲧ ⲉ
<lb n="339"/>ϩⲣⲁⲓ̈ ⲉϫⲙ̅ ⲡⲉⲓ ⲙⲏⲏϣⲉ ⲧⲏⲣϥ̅ ⲙ̅ⲡⲟⲟⲩ· ⲙⲛ̅ ⲡⲉⲓ
<lb n="340"/>ⲣ̅ⲣⲟ ⲛ̅ⲁⲛⲟⲙⲟⲥ 
</pb>
<pb xml:id="6b ⲓ̅ⲃ̅"> ⲉⲧ ⲉⲓⲣⲉ ⲛ̅ ⲧⲉⲓ ⲡⲗⲁⲛⲏ ⲛ̅ ⲧⲙⲏⲏ̅ⲧⲉ 
<lb n="341"/>ⲛ̅ ⲧⲉⲓ ⲡⲟⲗⲓⲥ·
<lb n="342"/>Ⲡⲇⲓⲁⲃⲟⲗⲟⲥ ⲇⲉ ⲁϥⲙⲉϩ ⲡϩⲏⲧ ⲙ̅ ⲡⲉⲓⲱⲧ ⲛ̅ ⲁⲡⲁ ⲃⲓⲕ‐
<lb n="343"/>ⲧⲱⲣ· ⲁϥⲧⲣⲉ ⲩⲧⲁⲁϥ ⲛ̅ ⲇⲓⲟⲕⲗⲏϯⲁⲛⲟⲥ ⲡⲣ̅ⲣⲟ :— ⲡⲣ̅ⲣⲟ
<lb n="344"/>ⲇⲉ ⲛ̅ ⲧⲉⲣⲉ ϥϭⲱϣⲧ̅ ⲉ ϩⲟⲩⲛ ϩⲙ̅ ⲡϩⲟ ⲛ̅ ⲁⲡⲁ ⲃⲓⲕⲧⲱⲣ
<lb n="345"/>ⲡⲉϫⲁϥ ⲛⲁϥ· ϫⲉ ⲛ̅ⲧⲟⲕ ⲡⲉ ⲃⲓⲕⲧⲱⲣ ⲉ ⲧⲃⲉ ⲟⲩ ⲙ̅ⲡ
<lb n="346"/>ⲉⲕⲥⲱⲧⲙ̅ ⲛ̅ⲥⲁ ⲡⲉⲕⲉⲓⲱⲧ· ⲛⲅ̅ ⲟⲩⲟⲩⲱ̅ϣⲧ̅ ⲛ̅ ⲛⲁ
<lb n="347"/>ⲛⲟⲩⲧⲉ· ⲉⲓⲉ ⲛⲅ̅ ⲥⲟⲟⲩⲛ ⲁⲛ ϫⲉ ⲟⲩⲛ̅ⲧⲁⲓ ⲧⲉⲝⲟⲩⲥⲓⲁ
<lb n="348"/>ⲉ ϩⲟⲩⲛ ⲉ ⲣⲟⲕ· ⲁⲡⲁ ⲃⲓⲕⲧⲱⲣ ⲇⲉ ⲁϥⲃⲟⲗϥ̅ ⲙ̅
<lb n="349"/>ⲡϥ̅ⲙⲟⲩⲥ ⲛ̅ⲛⲟⲩⲃ· ⲁⲩⲱ ⲁϥⲃⲟϣϥ̅ ⲙ̅ ⲡⲉϥϩⲱⲕ· ⲉⲧ
<lb n="350"/>ⲧⲟ ϩⲓⲱⲱϥ· ⲁϥⲛⲟϫⲟⲩ ⲉ̅ ϩⲟⲩⲛ ϩⲙ̅ ⲡϩⲟ ⲛ̅ ⲛ̅ⲇⲓⲟ̅‐
<lb n="351"/>ⲕⲗⲏϯⲁⲛⲟⲥ ⲉϥϫⲱ ⲙ̅ⲙⲟⲥ· ϫⲉ ϩⲟⲗⲱⲥ ⲣⲱ ⲁⲛⲅ̅
<lb n="352"/>ⲟⲩⲙⲁⲧⲟⲓ ⲁⲛ· ⲟⲩⲇⲉ ⲛ̅ ϯϩⲏⲕ ⲁⲛ ϩⲁ ⲣⲁⲧϥ̅ ⲛ̅
<lb n="353"/>ⲟⲩⲣ̅ⲣⲟ ⲉϣⲁϥⲙⲟⲩ· ⲁⲗⲗⲁ ⲉⲓϩⲏⲕ ϩⲁ ⲣⲁⲧϥ̅ ⲙ̅
<lb n="354"/>ⲡⲣ̅ⲣⲟ ⲉⲧ ϩⲛ̅ ⲙ̅ ⲡⲏⲩⲉ· ϥⲥⲏϩ ⲅⲁⲣ ϩⲙ̅ ⲡϫⲱⲱ̅ⲙⲉ
<lb n="355"/>ⲛ̅ ⲛⲉⲭⲣⲓⲥϯⲁⲛⲟⲥ· ϫⲉ ⲙⲛ̅ ϣϭⲟⲙ ⲙ̅ⲙⲱⲧⲛ̅ ⲉ ⲣ̅
<lb n="356"/>ϩⲙ̅ϩⲁⲗ ⲛ̅ ϫⲥ̅ ⲥⲛⲁⲩ· ⲏ̅ ⲡⲛⲟⲩⲧⲉ ⲡⲛⲟⲩⲧⲉ· ⲏ̅ ⲡ[ⲙ]ⲁ
<lb n="357"/>ⲙⲟⲛⲁⲥ· ⲁⲩⲱ ⲟⲛ ϫⲉ ⲙⲛ̅ϣϭⲟⲙ̅ ⲙ̅ⲙⲱⲧⲛ̅ ⲉ ⲟⲩⲱⲙ
<lb n="358"/>ⲉ ⲃⲟⲗ ϩⲛ̅ ⲧⲉⲧⲣⲁⲡⲉⲍⲁ ⲙ̅ ⲡϫⲥ̅· ⲁⲩⲱ ⲉ ⲃⲟⲗ ϩⲛ̅
<lb n="359"/>ⲧⲉⲧⲣⲁⲡⲉⲍⲁ ⲛ̅ ⲛ̅ⲇⲁⲓⲙⲟⲛⲓⲟⲛ· ⲧⲉⲛⲟⲩ ϭⲉ ϯⲛⲁϣⲙ̅ϣⲉ
<lb n="360"/>ⲙ̅ ⲡⲛⲟⲩⲧⲉ ⲛ̅ ⲧⲡⲉ· ⲛ̅ⲧⲁ ⲧⲙ̅ ϣⲙ̅ϣⲉ ϩⲱⲱϥ ⲙ̅
<lb n="361"/>ⲡ[ⲙ]ⲁⲙⲟⲛⲁⲥ· ⲉⲧⲉ ⲛ̅ⲧⲟⲕ ⲡⲉ ⲱ̅ ⲡⲣ̅ⲣⲟ· ⲡⲣ̅ⲣⲟ ⲇⲉ
<lb n="362"/>ⲡⲉϫⲁϥ ⲛ̅ ⲁⲡⲁ ⲃⲓⲕⲧⲱⲣ· ϫⲉ ⲉ ⲧⲃⲉ ⲟⲩ ⲁⲕⲧⲟⲗⲙⲁ
<lb n="363"/>ⲁⲕϩⲩⲃⲣⲓⲍⲉ ⲙ̅ⲙⲙⲟⲓ (sic) ⲛ̅ ⲧⲉⲓ ϩⲉ ⲧⲏⲣⲥ̅· ⲉⲕⲙⲉⲉⲩⲉ
<lb n="364"/>ϫⲉ ⲙⲛ̅ ⲕⲟⲗⲁⲥⲓⲥ ϩⲓ ⲃⲁⲥⲁⲛⲟⲥ ϩⲙ̅ ⲡⲇⲓⲕⲁⲥⲧⲏⲣⲓⲟⲛ·
<lb n="365"/>ⲉ ⲧⲣⲁ ⲕⲟⲗⲁⲍⲉ ⲙ̅ⲙⲟⲕ ⲛ̅ⲑⲉ ⲉⲧ ⲉϩⲛⲁⲓ· ⲙ̅ⲡⲉ ⲓⲟⲩⲱ̅
<lb n="366"/>ⲉⲓⲡⲁⲣⲁⲛⲕⲉⲓⲗⲉ ⲛⲏⲧⲛ̅· ϫⲉ ⲙ̅ⲡⲣ̅ ⲧⲣⲁ ⲥⲱⲧⲙ̅ ⲉ ⲡⲉⲓ
<lb n="367"/>ⲣⲁⲛ ϫⲉ ⲓⲥ̅ ⲉ ⲃⲟⲗ ϩⲛ̅ ⲣⲱⲧⲛ̅· ⲛ̅ⲥⲁⲃⲉⲗ ⲅⲁⲣ ⲉ ⲧⲃⲉ
<lb n="368"/>ⲡϣⲓⲡⲉ ⲙ̅ ⲡⲉⲕⲉⲓⲱⲧ· ⲙ̅ⲙⲟⲛ ⲛⲉⲓⲛⲁⲁⲛⲉⲭⲉ ⲛⲁⲕ
<lb n="369"/>ⲁⲛ ⲡⲉ ⲉ ⲧⲣⲉ ⲕϣⲁϫⲉ ⲙ̅ⲡⲁ ⲙ̅ⲧⲟ ⲉ ⲃⲟⲗ· ⲉⲓⲉ ⲙ̅ⲡⲉ
<lb n="370"/>ⲕⲥⲱⲧⲙ̅ ⲣⲱ· ϫⲉ ⲁⲩⲣ̅ⲣⲟ ⲛ̅ⲧⲁϩⲉ ϫⲟⲟⲩ ⲛ̅ ⲟⲩϩⲏⲅⲉ‐
<lb n="371"/>ⲙⲱⲛ· ⲁϥⲙⲟⲟⲩⲧ ⲛ̅ ⲓ̅ⲥ̅ ⲡⲉⲕⲛⲟⲩⲧⲉ· ⲡⲁⲓ ⲛ̅ⲧⲟⲕ ⲉⲧ
<lb n="372"/> ⲕ̅ⲑⲁⲣⲉⲓ 
</pb>
<pb xml:id="7a ⲓ̅ⲅ̅"> ⲉ ⲣⲟϥ· ⲉⲧⲉ ϩⲏⲣⲱⲇⲏⲥ ⲡⲉ· ⲉ ⲁϥϫⲟⲟⲩ
<lb n="373"/>ⲙ̅ ⲡⲓⲗⲁⲧⲟⲥ· ⲁϥⲙⲟⲟⲩⲧ ⲙ̅ⲙⲟϥ· ⲉϣϫⲉ ⲟⲩϩⲏⲅⲉ‐
<lb n="374"/>ⲙⲱⲛ ⲡⲉ ⲛⲧ ⲁϥϩⲱⲧⲃ̅ ⲛ̅ ⲓ̅ⲥ̅ ⲡⲉⲕⲛⲟⲩⲧⲉ· ⲉⲓⲉ ⲡⲟⲥⲱ
<lb n="375"/>ⲙⲁⲗⲗⲟⲛ ⲁⲛⲅ̅ ⲟⲩⲣ̅ⲣⲟ· ϯⲛⲁⲁⲛϩⲁⲗⲓⲥⲕⲉ ⲙ̅ ⲡⲉⲓ
<lb n="376"/>ⲣⲁⲛ ϩⲁ ⲣⲟⲥ ⲛ̅ ⲧⲡⲉ ϫⲉ ⲓ̅ⲥ̅· ⲙⲛ̅ ⲟⲩⲟⲛ ⲛⲓⲙ ⲉⲧ
<lb n="377"/>ⲟⲩⲱϣⲧ̅ ⲛⲁϥ· ⲱ̅ ⲃⲓⲕⲧⲱⲣ ⲃⲱⲕ ϭⲉ ⲧⲉⲛⲟⲩ ⲛⲅ̅ ⲥⲱⲧⲙ̅
<lb n="378"/>ⲛ̅ⲥⲁ ⲡⲉⲕⲉⲓⲱⲧ· ⲛⲅ̅ ⲑⲩⲥⲓⲁⲍⲉ ⲛ̅ ⲛ̅ⲛⲟⲩⲧⲉ· ⲉϣⲱⲡⲉ
<lb n="379"/>ⲙ̅ⲙⲟⲛ· ϯⲛⲁⲉⲝⲱⲣⲓⲍⲉ ⲙ̅ⲙⲟⲕ ⲛ̅ⲥⲉⲙⲟⲟⲩⲧⲕ̅· ϩⲣⲱ‐
<lb n="380"/>ⲙⲁⲛⲟⲥ ⲇⲉ ⲁϥⲕⲟⲧϥ̅ ⲉ ⲡⲉϥϣⲏⲣⲉ ⲁⲡⲁ ⲃⲓⲕⲧⲱⲣ
<lb n="381"/>ⲡⲉϫⲁϥ ⲛⲁϥ· ϫⲉ ⲙⲏ ⲙ̅ⲡ ⲉⲕⲡⲓⲑⲉ ⲟⲛ ⲉ ⲧⲣ
<lb n="382"/>ⲕⲟⲩⲱϣⲧ̅ ⲛ̅ ⲛ̅ⲛⲟⲩⲧⲉ ⲙ̅ ⲡⲣ̅ⲣⲟ· ⲁⲡⲁ ⲃⲓⲕⲧⲱⲣ ⲇⲉ
<lb n="383"/>ⲡⲉϫⲁϥ ⲙ̅ ⲡⲉϥⲉⲓⲱⲧ· ϫⲉ ⲉϣⲱⲡⲉ ⲡⲉⲕϫⲟⲉⲓⲥ ⲡⲉ
<lb n="384"/>ⲇⲓⲟⲕⲗⲏϯⲁⲛⲟⲥ· ⲙ̅ ⲡⲁ ϫⲟⲉⲓⲥ ⲁⲛ ⲁⲛⲟⲕ ⲡⲉ· ⲁⲗⲗⲁ
<lb n="385"/>ⲡⲁ ϫⲟⲉⲓⲥ ⲡⲉ ⲓ̅ⲥ̅ ⲡⲉⲭⲣ̅ⲥ̅· ⲡⲉϥⲉⲓⲱⲧ ⲇⲉ ⲁϥⲛⲟⲩϭⲥ̅
<lb n="386"/>ⲉⲙⲁⲁⲧⲉ· ⲁϥⲕⲉⲗⲉⲩⲉ̅ ⲉ ⲧⲣⲉ ⲩⲉⲓⲛⲉ ⲛ̅ ⲛⲉϥϭⲓϫ ϩⲓ
<lb n="387"/>ⲡⲁϩⲟⲩ ⲙ̅ⲙⲟϥ· ⲛ̅ⲥⲉϫⲓⲧϥ̅ ⲙ̅ ⲡⲃⲟⲗ ⲛ̅ ⲧⲡⲟⲗⲓⲥ ⲛ̅ⲥⲉ‐
<lb n="388"/>ⲗⲟⲅⲭⲓⲍⲉ ⲙ̅ⲙⲟϥ ⲛϥ̅ⲙⲟⲩ·
<lb n="389"/>Ⲁⲡⲁ ⲃⲓⲕⲧⲱⲣ ⲇⲉ ⲡⲉⲓ ⲅⲉⲛⲛⲁⲓⲟⲥ ⲁⲩⲙⲟⲩⲣ ⲛ̅ ⲛⲉϥϭⲓϫ
<lb n="390"/>ϩⲓ ⲡⲁϩⲟⲩ ⲙ̅ⲙⲟϥ· ⲁⲩⲱ ⲁⲩϯ ⲙ̅ ⲡⲉⲭⲁⲙⲱⲥ ⲉ ⲣⲱϥ·
<lb n="391"/>ⲉ ⲧⲣⲉ ⲩϫⲓⲧϥ̅ ⲉ ⲃⲟⲗ ⲛ̅ⲥⲉⲧⲁⲕⲟϥ· ⲉϥⲛⲏⲩ ⲇⲉ ⲉ ⲃⲟⲗ
<lb n="392"/>ⲉϥⲟⲩⲏ̅ⲏϩ ⲛ̅ⲥⲁ ⲙ̅ⲙⲁⲧⲟⲓ· ⲁ ⲡⲇⲓⲁⲃⲟⲗⲟⲥ ⲣ̅ ⲡⲉⲥⲙⲟⲧ
<lb n="393"/>ⲛ̅ ⲟⲩⲙⲁⲧⲟⲓ· ⲁϥⲟⲩⲟⲛϩϥ̅ ⲛⲁϥ ⲉ ⲃⲟⲗ ⲡⲉϫⲁϥ ⲛⲁϥ·
<lb n="394"/>ϫⲉ ⲱ̅ ⲃⲓⲕⲧⲱⲣ ⲉⲕⲛⲁϣⲙⲉϩ ⲡⲉⲓ ⲡⲉⲑⲟⲟⲩ ⲧⲱⲛ· ⲉⲕⲕⲱ
<lb n="395"/>ⲙ̅ ⲡⲉⲕⲉⲓⲱⲧ ⲉϥⲗⲩⲡⲉⲓ ⲙ̅ⲙⲟⲕ ⲛ̅ ⲧⲉⲓ ϩⲉ· ⲉⲕⲙⲉⲉⲩⲉ
<lb n="396"/>ϫⲉ ⲉⲣⲉ ⲡⲉⲕⲉⲓⲱⲧ ⲙⲟⲥⲧⲉ ⲙ̅ⲙⲟⲕ· ⲙ̅ⲙⲟⲛ· ⲁⲗⲗⲁ
<lb n="397"/>ⲉⲣⲉ ⲡⲉⲕⲉⲓⲱⲧ ⲙⲉ ⲙ̅ⲙⲟⲕ ⲛ̅ ϩⲟⲩⲟ̅· ⲧⲉⲛⲟⲩ ϭⲉ ⲥⲱⲧⲙ̅
<lb n="398"/>ⲛ̅ⲥⲱⲓ· ⲁⲩⲱ ⲁⲛⲟⲕ ϯⲛⲁϫⲟⲟⲥ ⲙ̅ ⲡⲉⲕⲉⲓⲱⲧ ϫⲉ ⲁⲕ‐
<lb n="399"/>ⲙⲉⲧⲁⲛⲟⲓ· ⲁⲩⲱ ϥⲛⲁⲗⲟ ⲉϥϭⲟⲛⲧ̅ ⲉ ⲣⲟⲕ· ⲙ̅ⲡⲱⲣ
<lb n="400"/>ϭⲉ ⲙ̅ⲡⲣ̅ ⲣ̅ ⲁⲧ ⲥⲱⲧⲙ̅ ⲛ̅ⲥⲱϥ· ϭⲱϣⲧ ⲉⲓ̈ⲥⲁⲁⲕ
<lb n="401"/>ⲡϣⲏⲣⲉ ⲛ̅ ⲁⲃⲣⲁϩⲁⲙ 
</pb>
<pb xml:id="7b ⲓ̅ⲇ̅"> ϫⲉ ⲙ̅ⲡ ⲉϥⲣ̅ ⲁⲧ ⲥⲱⲧⲙ̅ ⲛ̅ⲥⲁ 
<lb n="402"/>ⲡⲉϥⲉⲓⲱⲧ· ⲉϥⲛⲁⲩ ⲉ ⲧϭⲟⲣⲧⲉ ⲛⲧⲡⲉ ⲙ̅ⲙⲟϥ ⲉⲥⲛⲏⲩ
<lb n="403"/>ⲉ ⲡⲉⲥⲏⲧ ⲉ ϫⲱϥ· ⲧⲉⲛⲟⲩ ϭⲉ ⲙ̅ⲡⲣ̅ ⲗⲩⲡⲉⲓ ⲙ̅
<lb n="404"/>ⲡⲉⲕⲉⲓⲱⲧ· ⲛⲅ̅ ϣⲱⲡⲉ ϩⲁ ⲡⲥⲁϩⲟⲩ ⲛ̅ ⲭⲁⲙ· ⲛ̅ⲧⲁϥ‐
<lb n="405"/>ϣⲱⲡⲉ ϩⲁ ⲡⲥⲁϩⲟⲩ ⲙ̅ ⲡⲉϥⲉⲓ̈ⲱⲧ· ϫⲉ ⲁϥϭⲱϣⲧ̅ ⲉϫⲙ̅
<lb n="406"/>ⲡⲉϥⲕⲱ ⲕⲁ ϩⲏⲩ· ⲧⲉⲛⲟⲩ ϭⲉ ⲙ̅ⲡⲣ̅ ⲣ̅ ⲁⲧ ⲥⲱⲧⲙ̅ ⲛ̅ⲥⲁ
<lb n="407"/>ⲡⲉⲕⲉⲓⲱⲧ· ⲁⲛⲟⲕ ϩⲱ ϯⲛⲁⲡⲁⲣⲁⲕⲁⲗⲉⲓ ⲙ̅ ⲡⲣ̅ⲣⲟ·
<lb n="408"/>ⲛϥ̅ⲁⲁⲕ ⲛ̅ ⲥⲧⲣⲁⲧⲏⲗⲁⲧⲏⲥ· ⲁⲡⲁ ⲃⲓⲕⲧⲱⲣ ⲇⲉ ⲡⲉϫⲁϥ
<lb n="409"/>ⲙ̅ ⲡⲇⲓⲁⲃⲟⲗⲟⲥ· ϫⲉ ⲧⲙⲛ̅ⲧ̅ⲥⲧⲣⲁⲧⲏⲗⲁⲧⲏⲥ ⲣⲱ ⲙ̅ ⲡⲉⲓ
<lb n="410"/>ⲕⲟⲥⲙⲟⲥ· ⲙ̅ⲡⲉ ⲓⲕⲁⲁⲥ ϩⲙ̅ ⲡⲁ ϩⲏⲧ· ⲉⲓ ⲙⲏ ⲧⲉⲓ ⲉ
<lb n="411"/>ⲧⲙⲛ̅ⲧⲉⲣⲟ ⲙ̅ ⲡⲁ ϫⲥ̅ ⲓⲥ̅ ⲡⲉⲭⲥ̅· ⲉⲩϫⲱ ⲇⲉ ⲛ̅ ⲛⲁⲓ̈·
<lb n="412"/>ⲁⲩⲃⲱⲕ ⲁⲩⲧⲁⲙⲉ ⲡⲣ̅ⲣⲟ· ϫⲉ ⲁ ϩⲣⲱⲙⲁⲛⲟⲥ ϯⲁⲡⲟ‐
<lb n="413"/>ⲫⲁⲥⲓⲥ ⲉ ⲡⲉϥϣⲏⲣⲉ ⲁⲡⲁ ⲃⲓⲕⲧⲱⲣ· ⲉ ⲧⲣⲉ ⲩϥⲓ
<lb n="414"/>ⲛ̅ⲧⲉϥⲁⲡⲉ· ⲁⲩⲱ ⲁϥⲁⲣⲓⲕⲉ ⲙ̅ ⲡⲣ̅ⲣⲟ ⲙⲛ̅ ⲛⲉϥ‐
<lb n="415"/>ⲛⲟⲩⲧⲉ·
<lb n="416"/>Ⲇⲓⲟ̅ⲕⲗⲏϯⲁⲛⲟⲥ ⲇⲉ ⲁϥϫⲟⲟⲩ ⲙ̅ ⲡⲣⲟⲧⲉⲕⲧⲱⲣ ⲥⲛⲁⲩ ϫⲉ
<lb n="417"/>ⲕⲁⲥ ⲉⲩⲉϩⲁⲣⲡⲁⲍⲉ ⲙ̅ⲙⲟϥ ⲛ̅ⲥⲉⲉⲛⲧϥ̅ ⲛⲁϥ· ⲡⲉϫⲉ
<lb n="418"/>ⲡⲣ̅ⲣⲟ ⲙ̅ ⲡⲉϥⲉⲓⲱⲧ· ϫⲉ ⲁⲓⲉⲓⲙⲉ ⲙ̅ ⲡⲟⲟⲩ ϫⲉ ⲛⲅ̅
<lb n="419"/>ⲟⲩⲉϣ ⲥϩⲓⲙⲉ ⲁⲛ· ⲟⲩⲇⲉ ϣⲏⲣⲉ· ⲛ̅ⲑⲉ ⲛ̅ ⲁⲛⲟⲕ ⲙⲛ̅
<lb n="420"/>ⲛⲁ ⲛⲟⲩⲧⲉ· ⲙⲉⲭⲣⲓ ⲡⲉⲕϣⲏⲣⲉ ⲛ̅ ⲟⲩⲱⲧ ⲁⲕⲡⲁⲣⲁ‐
<lb n="421"/>ⲇⲓⲇⲟⲩ ⲙ̅ⲙⲟϥ ⲉ ⲡⲙⲟⲩ· ⲉ ⲧⲃⲏⲏⲧ· ⲁⲗⲗⲁ ⲥⲱⲧⲙ̅
<lb n="422"/>ⲛ̅ⲥⲱⲓ ϩⲛ̅ ⲛⲉ ϯⲛⲁϫⲟⲟⲩ ⲛⲁⲕ ⲱ̅ ϩⲣⲱⲙⲁⲛⲟⲥ ⲥⲱⲧⲙ̅
<lb n="423"/>ⲛ̅ⲥⲱⲓ ⲁⲣⲏⲩ ⲛ̅ⲧⲁ ⲡⲉⲓ ⲡⲗⲁⲛⲟⲥ ⲥⲱⲣⲙ̅ ⲙ̅ ⲡⲉϥϩⲏⲧ·
<lb n="424"/>ⲉⲝⲱⲣⲓⲍⲉ ⲙ̅ⲙⲟϥ ⲉ ⲣⲁⲕⲟⲧⲉ· ⲛϥ̅ϩⲩⲡⲟⲕⲉⲓⲥⲑⲉ ⲙ̅
<lb n="425"/>ⲡⲇⲓⲕⲁⲥⲧⲏⲣⲓⲟⲛ ϣⲁⲛⲧ ⲉϥⲙⲟⲩ· ⲁⲡⲁ ⲃⲓⲕⲧⲱⲣ ⲇⲉ
<lb n="426"/>ⲁϥⲛⲟⲩϭⲥ̅· ⲁⲩⲱ ⲡⲉϫⲁϥ ⲙ̅ ⲡⲣ̅ⲣⲟ· ϫⲉ ⲡⲣ̅ⲣⲟ ⲛ̅ ⲁⲧ
<lb n="427"/>ϩⲏⲧ ⲁⲩⲱ ⲛ̅ⲥⲟϭ· ⲟⲩϩⲱⲃ ⲉⲛⲁⲛⲟⲩϥ ⲡⲉ ⲡⲁⲓ ⲉⲧ
<lb n="428"/>ⲕ̅ϣⲓⲛⲉ ⲛ̅ⲥⲱϥ· ⲕⲛⲁⲣ̅ ϣⲙ̅ⲙⲟ ⲉ ⲣⲟⲛ· ⲁⲩⲱ ⲁⲛⲟⲛ
<lb n="429"/>ⲛ̅ⲧⲛ̅ⲉⲓⲣⲉ ⲉ ⲣⲟⲕ :— 
</pb>
<pb xml:id="8a ⲓ̅ⲉ̅"> ⲁⲩⲱ ⲡⲉϩⲟⲩⲟ̅ ⲙ̅ ⲡⲉⲥ⳨ⲁⲧⲉⲩⲙⲁ 
<lb n="430"/>ⲛⲁⲙⲉⲥⲧⲱⲕ· ⲁⲩⲱ̅ ⲡⲛⲟⲩⲧⲉ ⲛⲁϭⲱⲛⲧ̅ ⲉ ⲣⲟⲕ· ⲛϥ̅ⲧⲛ̅‐
<lb n="431"/>ⲛⲟⲟⲩ ⲛ̅ ⲧⲉϥⲟⲣⲅⲏ ⲉ ϩⲣⲁⲓ ⲉ ϫⲱⲕ· ⲛϥ̅ⲧⲁⲕⲟ ⲛ̅ ⲧⲉⲕ‐
<lb n="432"/>ⲙⲛ̅ⲧⲉⲣⲟ·
<lb n="433"/>Ⲁϥϭⲱⲛⲧ̅ ⲇⲉ ⲛ̅ϭⲓ ⲡⲣ̅ⲣⲟ· ⲁϥⲕⲉⲗⲉⲩⲉ ⲛ̅ⲧⲉⲩⲛⲟⲩ ⲉ ⲧⲣⲉ
<lb n="434"/>ⲩⲕⲟⲩⲛⲫⲓⲍⲉ ⲙ̅ⲙⲟϥ ϩⲛ̅ ⲛⲉϥⲁⲛⲛⲱⲛⲛⲁ· ⲉⲛⲉϥϫⲓ ⲅⲁⲣ
<lb n="435"/>ⲛ̅ⲥⲉ ⲛ̅ⲁⲛⲛⲱⲛⲛⲁ· ⲁϥⲧⲣⲉ ⲩϯⲟⲩⲉⲓ ⲛⲁϥ ⲙ̅ⲙⲁⲧⲉ·
<lb n="436"/>ϫⲉ ⲕⲁⲥ ⲛ̅ⲛⲉϥⲙⲟⲩ ϩⲁ ⲡⲉϩⲕⲟ· ⲁⲩϣⲁϥⲃⲟϣϥ̅ ⲛ̅
<lb n="437"/>ⲧⲉϥⲙⲛ̅ⲧ̅ⲕⲟⲙⲉⲥ· ⲁϥⲧⲣⲉ ⲩⲙⲟⲩⲣ ⲛ̅ ⲛⲉϥϭⲓϫ ϩⲓ
<lb n="438"/>ⲡⲁϩⲟⲩ ⲙ̅ⲙⲟϥ· ⲁϥⲙⲟⲣϥ̅ ⲉ ⲡ ⲥⲁⲧ ⲛ̅ ⲟⲩϩⲧⲱ· ⲁϥϩⲉⲕ
<lb n="439"/>ⲧⲙⲏⲏⲧⲉ ⲛ̅ ⲧⲉϥⲁⲡⲉ· ⲁⲩⲱ ⲁϥⲉϣⲧ̅ ⲟⲩϣϭⲓⲗϭⲓ̈ⲗ ⲉ
<lb n="440"/>ⲡⲉϥⲙⲁⲕϩ̅· ⲁⲩⲱ ⲁ ϥⲧⲟⲟⲩ ⲙ̅ⲙⲁⲧⲟⲓ ⲙⲉϩ ⲛⲉⲩϭⲓϫ
<lb n="441"/>ⲛ̅ ⲃⲁ· ⲁⲩⲱ ⲛⲉⲩϩⲓⲟⲩⲉ̅ ⲉ ⲣⲟϥ· ⲉⲩⲡⲉⲣⲓⲁⲕⲉ ⲙ̅ⲙⲟϥ
<lb n="442"/>ϩⲛ̅ ⲧⲡⲟⲗⲓⲥ ⲧⲏⲣⲥ̅· ⲉϥⲕⲏ ⲕⲁ ϩⲏⲩ· ⲉⲣⲉ ⲡⲕⲩⲣⲓⲝ
<lb n="443"/>ⲱϣ ⲉ ⲃⲟⲗ ϩⲁ ⲧⲉϥϩⲏ· ϫⲉ ⲛ̅ⲧⲁⲩⲣ̅ ⲛⲁⲓ ⲙ̅ ⲡⲁⲓ̈ ϫⲉ
<lb n="444"/>ⲙ̅ⲡⲉ ϥⲑⲩⲥⲓⲁⲍⲉ ⲛ̅ ⲛ̅ⲛⲟⲩⲧⲉ ⲙ̅ ⲡⲣ̅ⲣⲟ· ⲁⲩⲱ ⲁⲩⲙⲉϣⲧ̅
<lb n="445"/>ⲧⲡⲟⲗⲓⲥ ⲧⲏⲣⲥ̅ ⲛⲙ̅ⲙⲁϥ·
<lb n="446"/>Ϩⲣⲁⲓ ⲇⲉ ϩⲛ̅ ⲥⲟⲩⲁ ⲙ̅ ⲡⲁⲣⲙⲟⲩⲧⲉ· ϩⲙ̅ ⲡϣⲟⲣⲡ̅ ⲛ̅
<lb n="447"/>ⲉⲃⲟⲧ ⲛ̅ ⲧⲁⲣⲭⲏ ⲛ̅ⲧⲉⲣⲟⲙⲡⲉ ⲕⲁⲧⲁ ⲧϭⲓⲛⲱⲡ ⲛ̅ⲛⲉ‐
<lb n="448"/>ϩⲣⲱⲙⲁⲓⲟⲥ· ⲁ ⲇⲓⲟⲕⲗⲏϯⲁⲛⲟⲥ ϫⲓ ⲛ̅ ⲟⲩⲭⲁⲣⲧⲏⲥ
<lb n="449"/>ⲁϥⲥϩⲁⲓ ⲉ ⲣⲟϥ ⲛ̅ ⲧⲉⲓ ϩⲉ· ϫⲉ ⲁⲛⲟⲕ ⲇⲓⲟⲕⲗⲏϯⲁⲛⲟⲥ
<lb n="450"/>ⲡⲉⲧ ⲟ ⲛ̅ ϫⲟⲉⲓⲥ ⲉ ⲡⲕⲟⲥⲙⲟⲥ ⲧⲏⲣϥ̅ ⲉϥⲥϩⲁⲓ ⲛ̅ ϩⲁⲣ‐
<lb n="451"/>ⲙⲉⲛⲓⲟⲥ ⲡⲕⲱⲙⲉⲥ ⲛ̅ ⲣⲁⲕⲟⲧⲉ· ϫⲉ ϩⲛ̅ ⲧⲉⲩⲛⲟⲩ ⲉⲧⲟⲩ‐
<lb n="452"/>ⲛⲁⲉⲓⲛⲉ ⲛⲁⲕ ⲙ̅ ⲡⲉⲓ ⲉⲝⲱⲙⲉⲛⲟⲥ ϫⲉ ⲃⲓⲕⲧⲱⲣ·
<lb n="453"/>ⲉⲝⲉⲧⲁⲍⲉ ⲙ̅ⲙⲟϥ ⲛ̅ ϣⲟⲙⲛ̅ⲧ̅ ⲛ̅ⲥⲟⲡ· ⲙⲛ̅ⲛ̅ⲥⲱⲥ ⲛⲅ̅
<lb n="454"/>ⲛⲟϫϥ̅ ⲉ ⲡⲙ̅ⲧⲱⲕ̅ ⲛ̅ⲧⲥⲓⲟⲟⲩⲛ̅· ⲛⲅ̅ ⲣⲟⲕϩϥ̅ :— 
</pb>
<pb xml:id="8b ⲓ̅ⲋ̅">
<lb n="455"/> Ⲁⲩⲱ ⲛ̅ⲧⲉⲩⲛⲟⲩ ⲁⲩⲡⲁⲣⲁⲇⲓⲇⲟⲩ ⲙ̅ⲙⲟϥ ⲉ ⲧⲟⲟⲧⲟⲩ ⲛϥ̅‐
<lb n="456"/>ⲧⲟⲟⲩ ⲙ̅ⲙⲁⲧⲟⲓ· ⲉ ⲧⲣⲉ ⲩϫⲓⲧϥ̅ ⲉ ⲣⲁⲕⲟⲧⲉ· ⲉⲣⲉ
<lb n="457"/>ⲟⲩⲕⲟⲗⲗⲁⲣⲓⲟⲛ ϩⲙ̅ ⲡⲉϥⲙⲁⲕϩ̅· ⲉⲣⲉ ⲟⲩⲭⲁⲙⲱⲥ
<lb n="458"/>ϩⲛ̅ ⲣⲱϥ· ⲁⲩⲱ ⲉⲣⲉ ⲟⲩⲡⲁⲓⲇⲁⲓⲥ ϩⲛ̅ ⲛⲉϥⲟⲩⲉⲣⲏⲏⲧⲉ·
<lb n="459"/>ⲉϥⲕⲏ ⲕⲁ ϩⲏⲩ ⲉⲣⲉ ⲟⲩⲫⲓⲙⲓⲛⲁⲣⲓⲟⲛ ϩⲛ̅ ⲣⲁⲧϥ̅· ⲁⲩⲱ
<lb n="460"/>ⲉⲣⲉ ⲙ̅ ⲙⲁⲧⲟⲓ ϩⲃⲟⲣⲃⲣ̅ ⲙ̅ⲙⲟϥ·
<lb n="461"/>Ⲡϩⲁⲅⲓ̈ⲟⲥ ⲇⲉ ⲁⲡⲁ ⲃⲓⲕⲧⲱⲣ ⲡⲉϫⲁϥ ⲛ̅ⲙ̅ⲙⲁⲧⲟⲓ ⲉⲧⲧⲟ ⲉ
<lb n="462"/>ⲣⲟϥ ϫⲉ ⲛⲁ ⲥⲛⲏⲩ· ⲁⲗⲱⲧⲛ̅ ⲉⲧⲉⲧⲛ̅ⲟ ⲛ̅ⲟⲩⲁϩⲓⲏⲧ
<lb n="463"/>ⲉ ⲣⲟⲓ ⲛ̅ ⲧⲉⲓ ϩⲉ ⲧⲏⲣⲥ̅· ⲁⲩⲱ ⲉⲧⲉⲧⲛ̅ϣⲧⲟⲣⲧⲣ̅ ⲙ̅ⲙⲟⲓ·
<lb n="464"/>ⲟⲩ ⲡⲉ ⲡⲓⲉⲑⲟⲟⲩ ⲛ̅ⲧ ⲁⲓⲁⲁϥ ⲛⲏⲧⲛ̅· ⲉⲧⲉⲧⲛ̅ⲣⲁϣⲉ ⲉ
<lb n="465"/>ϩⲣⲁⲓ ⲉ ϫⲱⲓ ⲛ̅ ⲧⲉⲓ ϩⲉ ⲧⲏⲣⲥ̅· ⲛ̅ ⲙ̅ⲙⲟⲛ ⲁⲓⲃⲗⲁⲡⲧⲉⲓ
<lb n="466"/>ⲙ̅ⲙⲱⲧⲛ̅ ⲉⲛⲉϩ· ⲏ̅ ⲁⲓϫⲓ ⲟⲩⲁ̅ ⲛ̅ϭⲟⲛ̅ⲥ̅ ⲉⲛⲉϩ· ⲉϣⲱⲡⲉ
<lb n="467"/>ⲁϩⲉⲛ̅ⲛⲉ ⲡⲁ ϫⲥ̅ ⲥⲟⲟⲩⲧⲛ̅ ⲛ̅ ⲧⲁ ϩⲓⲏ̅· ⲟⲩ ⲙⲟⲛⲟⲛ ϫⲉ
<lb n="468"/>ⲛ̅ⲧⲱⲧⲛ̅ ⲁⲗⲗⲁ ⲟⲩⲟⲛ ⲛⲓ̈ⲙ· ⲙ̅ⲡⲱⲣ ϭⲉ ⲛⲁ ⲥⲛⲏⲩ
<lb n="469"/>ⲙ̅ⲡⲣ̅ ⲣⲁϣⲉ ⲙ̅ⲙⲟⲓ· ϫⲉ ⲁ ϩⲉⲛⲡⲉⲑⲟⲟⲩ ⲧⲱⲟⲩⲛ ⲉ
<lb n="470"/>ϫⲱⲓ· ϥⲥⲏϩ ⲅⲁⲣ ϫⲉ ⲙ̅ⲡⲣ̅ ⲣⲁϣⲉ ⲛ̅ ⲟⲩⲁ̅ ⲉⲁϥⲙⲟⲩ·
<lb n="471"/>ⲁⲗⲗⲁ ⲁⲣⲓ ⲡⲙⲉⲉⲩⲉ ϫⲉ ⲧⲛ̅ⲛⲁⲙⲟⲩ ⲧⲏⲣⲛ̅· ⲁⲗⲗⲁ
<lb n="472"/>ϫⲉ ⲁⲓⲣ̅ ⲙⲁⲧⲟⲓ ⲛⲙ̅ⲙ̅ⲏⲧⲛ̅ ⲛ̅ ⲟⲩϩⲟⲟⲩ ⲛ̅ⲟⲩⲱⲧ ⲙ̅ⲡⲣ̅
<lb n="473"/>ⲁⲁⲥ ⲉ ⲧⲃⲏⲏⲧ· ⲁⲗⲗⲁ ⲁⲣⲓⲥ ⲉ ⲧⲃⲉ ⲡⲛⲟⲩⲧⲉ ⲛ̅ⲧⲉⲧⲛ̅
<lb n="474"/>ⲃⲱϣ ⲛⲁⲓ ⲙ̅ ⲡⲉⲭⲁⲙⲱⲥ· ⲛ̅ⲧⲁϫⲉ ⲡⲉⲓ ϣⲁϫⲉ ⲉ
<lb n="475"/>ⲧⲁ ⲙⲁⲁⲩ· ⲙ̅ⲙⲁⲧⲟⲓ ⲇⲉ ⲁⲩⲙ̅ⲕⲁϩ ⲛ̅ ϩⲏⲧ· ⲁⲩⲃⲱϣ
<lb n="476"/>ⲙ̅ ⲡⲉⲭⲁⲙⲱⲥ ϩⲛ̅ ⲣⲱϥ· ⲛ̅ⲧⲟϥ ⲇⲉ ⲁϥϯ ⲡⲉϥⲟⲩⲟⲓ
<lb n="477"/>ⲉ̅ ϩⲟⲩⲛ ⲉ ⲡⲉϥⲏⲓ :—
<lb n="478"/>Ⲧⲉϥⲙⲁⲁⲩ ⲇⲉ ⲛ̅ ⲧⲉⲣⲉ ⲥⲛⲁⲩ ⲉ̅ ⲣⲟϥ ⲁⲥϣⲧⲟⲣⲧⲣ̅ ϩⲣⲁⲓ
<lb n="479"/>ⲛ̅ ϩⲏⲧⲥ̅· ⲁⲥⲧⲱⲟⲩⲛ ϩⲓϫⲙ̅ ⲡⲉⲥⲑⲣⲟⲛⲟⲥ· ⲡⲉϫⲁⲥ ϫⲉ
<lb n="480"/>ⲛ̅ⲧⲟⲕ ⲡⲉ ⲡⲁ ϣⲏⲣⲉ ⲃⲓⲕⲧⲱⲣ 
</pb>
<pb xml:id="9a ⲓ̅ⲍ̅"> ⲡⲟⲩⲟ̅ⲉⲓⲛ ⲛ̅ ⲛⲁ ⲃⲁⲗ· 
<lb n="481"/>ⲛⲉⲥⲛⲁⲩ ⲉ ⲣⲟϥ ⲉϥⲕⲏ ⲕⲁ ϩⲏⲩ· ⲉϥϫⲓ ⲡⲉⲛⲓⲡⲉ ⲉ
<lb n="482"/>ⲛⲉϥϭⲓϫ ⲙⲛ̅ ⲛⲉϥⲟⲩⲣⲏⲏⲧⲉ· ⲡⲉϫⲁⲥ ⲛⲁϥ· ϫⲉ ⲉ ⲧⲃⲉ
<lb n="483"/>ⲟⲩ ⲕϣⲟⲟⲡ ⲛ̅ ⲧⲉⲓ ϩⲉ· ⲱ̅ ⲡⲁ ϣⲏⲣⲉ ⲃⲓⲕⲧⲱⲣ· ⲡⲗⲏⲛ
<lb n="484"/>ⲁ ⲧⲁ ⲯⲩⲭⲏ ϣⲧⲟⲣⲧⲣ̅ ⲉⲓⲛⲁⲩ ⲉ ⲣⲟⲕ ⲛ̅ ⲧⲉⲓ ϩⲉ· ⲙⲏ
<lb n="485"/>ⲛ̅ⲧⲁⲕⲗⲓⲃⲉ· ⲏ̅ ⲛ̅ⲧⲁ ⲡⲣ̅ⲣⲟ ⲕⲁⲧⲁⲕⲣⲓⲛⲉ ⲙ̅ⲙⲟⲕ ⲉⲩ‐
<lb n="486"/>ⲛⲟⲩⲃ· ϫⲉ ⲉϥⲛⲁⲣ̅ ⲛⲁⲓ ⲛⲁⲕ· ⲡϩⲁⲅⲓⲟⲥ ⲇⲉ ⲁⲡⲁ
<lb n="487"/>ⲃⲓⲕⲧⲱⲣ ⲡⲉϫⲁϥ ⲛ̅ ⲧⲉϥⲙⲁⲁⲩ· ϫⲓ ⲣⲓⲙⲉ ⲛⲉ ⲱ̅ ⲧⲁ
<lb n="488"/>ⲙⲁⲁⲩ· ϫⲉ ⲉⲩⲛⲁϥⲓ ⲙ̅ ⲡⲣⲁⲛ ⲛ̅ ⲃⲓⲕⲧⲱⲣ ⲉ ⲃⲟⲗ ϩⲙ̅
<lb n="489"/>ⲡⲟⲩⲏⲓ ⲙ̅ ⲡⲟⲟⲩ :—
<lb n="490"/>Ⲧⲉⲛⲟⲩ ϭⲉ ⲥⲱⲧⲙ̅ ⲉ ⲣⲟⲓ ⲧⲁ ⲙⲁⲁⲩ· ⲛ̅ⲧⲁϫⲱ ⲛ̅ ⲛⲁϣⲁϫⲉ
<lb n="491"/>ⲉⲧ ϩⲟⲗϭ̅ ⲉ ϩⲟⲩⲛ ⲉⲛⲟⲩⲙⲁⲁϫⲉ· ϩⲁ ⲑⲉ ⲙⲉⲛ ⲛ̅ ϩⲱⲃ
<lb n="492"/>ⲛⲓⲙ ⲁⲣⲓ ϩⲟⲧⲉ ϩⲏⲧϥ̅ ⲙ̅ ⲡⲛⲟⲩⲧⲉ· ⲛ̅ⲧⲉ ϯⲉⲟⲟⲩ ⲛ̅
<lb n="493"/>ⲛⲉϥⲡⲉⲧ ⲟⲩⲁⲁⲃ· ⲛⲉϥⲥⲁⲃⲃⲁⲧⲟⲛ ⲧⲃ̅ⲃⲟⲟⲩ· ⲛ̅ⲛⲏⲥⲧⲓⲁ
<lb n="494"/>ϩⲁⲣⲉϩ ⲉ ⲣⲟⲟⲩ· ⲙ̅ⲡⲣ̅ ⲟⲃϣⲉ ⲉ̅ ⲛⲉⲭⲏⲣⲁ ⲙⲛ̅ ⲛⲟⲣ‐
<lb n="495"/>ⲫⲁⲛⲟⲥ· ϫⲉ ϫⲓⲛ ⲙ̅ ⲡⲟⲟⲩ ⲉ̅ⲑⲏ· ⲉⲓⲛⲁϣⲱⲡⲉ ⲛ̅
<lb n="496"/>ⲟⲣⲫⲁⲛⲟⲥ· ⲛ̅ ⲁⲧ ⲉⲓⲱⲧ ⲛ ⲁⲧ ⲙⲁⲁⲩ· ϫⲉ ⲕⲁⲥ
<lb n="497"/>ⲧⲙⲛ̅ⲧⲛⲁ ⲉⲧ ⲣ̅ ⲛⲁⲁⲥ ⲙ̅ ⲡⲉⲓ ⲙⲁ· ⲉⲣⲉ ⲡⲛⲟⲩⲧⲉ
<lb n="498"/>ⲛⲁⲧⲁⲁⲥ ⲉ ⲡϩⲏⲧ ⲛ̅ ⲟⲩⲁ· ⲛϥ̅ⲁⲁⲥ ⲛⲙ̅ⲙⲁⲓ ϩⲱ ϩⲙ̅
<lb n="499"/>ⲡⲙⲁ ⲉ ϯⲛⲁⲃⲱⲕ ⲉ ⲣⲟϥ· ⲉ ⲃⲟⲗ ϫⲉ ⲙⲛ̅ ⲡⲉⲧⲟ ⲛ̅
<lb n="500"/>ⲛⲟϭ ⲉ ⲧⲁⲅⲁⲡⲏ· ⲛⲉⲧ ϣⲱⲛⲉ ϭⲙ̅ ⲡⲉⲩϣⲓⲛⲉ·
<lb n="501"/>ϯϩⲓⲱⲱϥ ⲛ̅ ⲟⲩⲁ̅ ⲉϥⲕⲏ ⲕⲁ ϩⲏⲩ· ⲧⲥⲉ ⲟⲩⲁ ⲉϥⲟⲃⲉ·
<lb n="502"/>ϣⲡ̅ ⲟⲩϣⲙ̅ⲙⲟ ⲉⲣⲟ· ⲉ ⲃⲟⲗ ϫⲉ ⲉⲓⲛⲁϣⲱⲡⲉ ϩⲱⲛ
<lb n="503"/>ϣⲙ̅ⲙⲟ· ϫⲓⲛ ⲡⲟⲟⲩ ⲉ ⲃⲟⲗ· ϫⲉ ⲕⲁⲥ ⲉⲣⲉ ⲡⲉⲥⲙⲟⲩ
<lb n="504"/>ⲛ ⲥⲁⲣⲣⲁ ϣⲱⲡⲉ ϩⲓϫⲱ· ⲛⲉ ⲛⲧ ⲁⲓϫⲟⲟⲩ ⲉⲣⲟ ⲱ̅
<lb n="505"/>ⲧⲁ ⲙⲁⲁⲩ ⲡⲛⲟⲩⲧⲉ ⲣⲱϣⲉ ⲉ ⲧⲟⲩⲯⲩⲭⲏ·
<lb n="506"/>Ⲧⲉⲛⲟⲩ ϭⲉ ⲱ̅ ⲧⲁ ⲙⲁⲁⲩ· ⲁⲓⲟⲩⲱ ⲉⲓⲉⲓⲙⲉ· ϫⲉ ϯⲛⲁⲕ‐
<lb n="507"/>ⲧⲟⲓ ⲁⲛ ⲉ ⲛⲁⲩ ⲉⲣⲟ ϫⲓⲛ ⲡⲉⲓ ⲛⲁⲩ· ⲁⲩⲱ ⲉϣⲱⲡⲉ
<lb n="508"/>ϯⲟⲛϩ̅· ⲛ̅ϯⲥⲱⲧⲙ̅ ϫⲉ ⲁⲓⲙⲟⲩ· ϣⲓⲛⲉ ⲛ̅ⲥⲁ ⲡⲁ
<lb n="509"/>ⲡⲁ (sic) ⲥⲱⲙⲁ· ⲛ̅ϯⲉⲛⲧϥ̅ ⲉ ⲡⲉⲓ ⲙⲁ· ⲙ̅ⲡⲣ̅ ⲉⲓⲛⲉ 
</pb>
<pb xml:id="9b ⲓ̅ⲏ̅">
<lb n="510"/> ⲛ̅ⲑⲉ ⲙ̅ ⲡⲁ ⲉⲓⲱⲧ ⲙ̅ ⲙⲁⲥ̅ⲧ̅ ϣⲏⲣⲉ· ⲁⲗⲗⲁ ϣⲱⲡⲉ
<lb n="511"/>ⲛ̅ⲧⲟ ⲛ̅ ⲛⲁⲏⲧ· ⲛ̅ⲧⲉ ϯⲉⲟⲟⲩ ⲙ̅ ⲡⲛⲟⲩⲧⲉ ⲙ̅ ⲡⲉϩⲟⲟⲩ
<lb n="512"/>ⲙⲛ̅ ⲧⲉⲩϣⲏ· ϫⲉ ⲕⲁⲥ ⲉϥⲛⲁⲣ̅ ⲟⲩⲛⲁ ⲛⲙ̅ⲙⲉ ⲙ̅
<lb n="513"/>ⲡⲉϩⲟⲟⲩ· ⲛ̅ⲧ ⲟⲩⲁⲛⲁⲅⲕⲏ·
<lb n="514"/>Ⲧⲉⲛⲟⲩ ϭⲉ ⲉⲣⲉ ⲡⲛⲟⲩⲧⲉ ⲥⲙⲟⲩ ⲉⲣⲟ· ⲛ̅ⲑⲉ ⲛ̅ⲧⲁⲣ ϯ
<lb n="515"/>ⲙ̅ⲧⲟⲛ ⲛⲁⲓ ⲙ̅ ⲡⲁⲕⲟⲩⲓ ⲛ̅ ⲟⲩⲟ̅ⲉⲓϣ· ⲛ̅ⲧ ⲁⲓⲁⲁϥ
<lb n="516"/>ϩⲁϩⲧⲏ· ⲉⲣⲉ ⲧⲁ ⲯⲩⲭⲏ ⲙⲟⲧⲛ̅ ⲉ ⲣⲟⲛ ϩⲙ̅ ⲡⲓⲁⲓⲱⲛ·
<lb n="517"/>ⲧⲉⲛⲟⲩ ϭⲉ ⲉⲓⲛⲁⲃⲱⲕ ⲉⲩⲕⲁϩ ⲛ̅ ϣⲙ̅ⲙⲟ· ⲁⲩⲱ
<lb n="518"/>ⲟⲩⲡⲟⲗⲓⲥ ⲛ̅ ⲧⲱⲓ̈ ⲁⲛ ⲧⲉ ⲛ̅ⲧⲁϣⲱⲡⲉ ⲉⲓⲧⲱⲃϩ̅ ⲙ̅
<lb n="519"/>ⲡⲟⲩⲁ̅ ⲡⲟⲩⲁ̅ ⲉⲓⲟ̅ ⲛ̅ ϣⲙ̅ⲙⲟ ⲛ̅ ⲧⲁⲗⲁⲓⲡⲱⲣⲟⲥ ⲛ̅ ⲁⲧ
<lb n="520"/>ⲣⲱⲙⲉ· ⲁⲗⲏⲑⲱⲥ ⲱ̅ ⲧⲁ ⲙⲁⲁⲩ· ⲁⲓⲣ̅ ⲑⲉ ⲛ̅ ⲟⲩⲟⲣ̅‐
<lb n="521"/>ⲫⲁⲛⲟⲥ ⲛ̅ ⲁⲧ ⲉⲓⲱⲧ ⲛ̅ ⲁⲧ ⲙⲁⲁⲩ· ⲟⲩⲣⲱⲙⲉ ⲙ̅ ⲡⲟⲟⲩ
<lb n="522"/>ⲉϥϣⲁⲛⲃⲱⲕ ⲉ ⲡϣⲙ̅ⲙⲟ· ⲉⲓⲧⲉ ϩⲛ̅ ⲟⲩⲡⲣⲁⲅⲙⲁϯⲁ̅
<lb n="523"/>ⲏ̅ ⲕⲉ ϩⲱⲃ· ⲙⲛ̅ⲛ̅ⲥⲱⲥ ⲉϥϣⲁⲛⲕⲧⲟϥ ⲉ ⲡⲉϥⲏⲓ ⲛϥ̅ϩⲉ
<lb n="524"/>ⲉ ⲛⲉϥⲣⲱⲙⲉ ⲙⲛ̅ ⲛⲉϥⲉⲓⲟ̅ⲧⲉ ⲙⲛ̅ ⲛⲉϥⲥⲩⲛⲅⲉⲛⲏⲥ
<lb n="525"/>ⲉⲩⲟ̅ⲛϩ̅· ⲕⲁⲛ ⲉ ⲁϥϣⲡ̅ ϩⲉⲛⲙⲟⲕϩⲥ̅ ϩⲓ ⲡϣⲙ̅ⲙⲟ·
<lb n="526"/>ⲙⲉϥⲣ̅ ⲡⲙⲉⲉⲩⲉ ⲛ̅ ⲛ̅ϩⲓⲥⲉ· ϫⲉ ⲁϥϩⲉ ⲉ ⲛⲉϥⲣⲱⲙⲉ
<lb n="527"/>ⲧⲏⲣⲟⲩ ⲉⲩⲛⲁϩⲙ̅ ⲉ ⲃⲟⲗ· ⲟⲩⲁ ⲇⲉ ⲉϥϣⲁⲛⲃⲱⲕ ⲉ ⲡϣⲙ̅‐
<lb n="528"/>ⲙⲟ· ⲛϥ̅ϣⲱⲡⲉ ϩⲙ̅ ⲡϣⲙ̅ⲙⲟ ϣⲁⲛⲧϥ̅ ⲙⲟⲩ· ⲡⲁⲓ
<lb n="529"/>ⲡⲉ ⲡⲧⲁⲗⲁⲓⲡⲱⲣⲟⲥ ⲛ ⲁⲧ ⲣⲱⲙⲉ :— ⲛⲁⲙⲉ ⲁⲛⲟⲕ ⲡⲉ
<lb n="530"/>ⲡⲁⲓ ⲙ̅ ⲡⲟⲟⲩ· ⲉⲓⲛⲁⲣ̅ ϣⲙ̅ⲙⲟ ⲉ̅ⲣⲟ :— ⲁⲩⲱ ⲉ ⲛⲁ
<lb n="531"/>ⲡⲁⲏⲓ ⲧⲏⲣⲟⲩ· ⲡⲟⲩⲟⲩϫⲁⲓ ⲱ̅ ⲧⲁ ⲙⲁⲁⲩ ⲙ̅ⲡⲣ̅
<lb n="532"/>ⲁⲙⲉⲗⲉⲓ ⲉ ϣⲓⲛⲉ ⲛ̅ⲥⲁ ⲡⲁ ⲥⲱⲙⲁ· ⲉⲓϣⲁⲛⲙⲟⲩ
<lb n="533"/>ⲙ̅ⲡⲣ̅ ⲟⲃϣⲉ ⲉ ⲧⲁⲙⲛ̅ⲧϣⲏⲣⲉ· ⲁⲣⲓ ⲡⲙⲉⲉⲩⲉ ⲱ̅ ⲧⲁ
<lb n="534"/>ⲙⲁⲁⲩ· ϫⲉ ⲁⲓⲣ̅ ⲯⲓⲥ ⲛ̅ⲉⲃⲟⲧ ϩⲛ̅ ⲧⲟⲩⲕⲁⲗⲁϩⲏ ϣⲁⲛⲧ
<lb n="535"/>ⲣ̅ ϫⲡⲟⲓ· ⲁⲩⲱ ϣⲟⲙⲧⲉ ⲛ̅ⲣⲟⲙ[ⲡⲉ] ⲉⲓⲥⲱ ⲛⲅ̅ ⲛ̅
<lb n="536"/>ⲛ̅ⲛⲟⲩⲉⲕⲓⲃⲉ· ⲛ̅ⲧⲉⲩⲛⲟⲩ ⲁ ⲧⲉϥⲙⲁⲁⲩ ⲙⲛ̅ ⲛⲉϥ‐
<lb n="537"/>ϩⲙ̅ϩⲁⲗ ⲣⲓ̈ⲙⲉ· ϫⲉ ⲟⲩⲣⲙ̅ⲣⲁϣ ⲡⲉ ⲉϥⲥⲱⲧⲙ̅ ⲛ̅ⲥⲁ
<lb n="538"/>ⲡⲕⲟⲩⲓ ⲙⲛ̅ ⲡⲛⲟϭ· ⲧⲉϥⲙⲁⲁⲩ ⲇⲉ ⲡⲉϫⲁⲥ· ϫⲉ ϭⲱϣⲧ̅
<lb n="539"/>ⲉ ⲣⲟⲓ ⲱ̅ ⲡⲁ ϣⲏⲣⲉ ⲃⲓⲕⲧⲱⲣ· ⲟⲩ ⲡⲉ ⲛⲧⲁϥϣⲱⲡⲉ
<lb n="540"/>ⲙ̅ⲙⲟⲕ ⲙⲏ ⲛ̅ⲧⲁ ⲡⲣ̅ⲣⲟ ⲕⲁⲧⲁⲇⲓⲕⲓⲥⲉ ⲙ̅ⲙⲟⲕ ϩⲁ ⲟⲩ 
</pb>
<pb xml:id="10a ⲓ̅ⲑ̅">
<lb n="541"/>ⲛⲟⲩⲃ· ⲏ̅ ⲟⲩϩⲁⲧ· ϫⲉ ⲉϥⲉⲉⲓⲣⲉ ⲛⲁⲕ ϩⲓ̈ ⲛⲁⲓ· ⲏ̅ ⲛ̅ⲧ 
<lb n="542"/>ⲁϥϫⲟⲟⲩⲕ ⲉⲩⲡⲟⲗⲓⲥ ⲉⲥⲟⲩⲏⲏⲩ· ⲙⲁⲧⲁⲙⲟⲓ ϫⲉ ⲉ ⲧⲃⲉ
<lb n="543"/>ⲟⲩ ⲉⲕϣⲟⲟⲡ ϩⲙ̅ ⲡⲉⲓ ⲧϭⲁ[ⲉ]ⲓⲟ· ⲙⲁⲧⲁⲙⲟⲓ ϫⲉ ⲕⲁⲥ
<lb n="544"/>ⲉⲓϣⲁⲛϯ ⲛ̅ ⲧⲁ ⲯⲩⲭⲏ ϯⲛⲁⲛⲟⲩϩⲙ̅ ⲙ̅ⲙⲟⲕ· ⲙⲏ ⲙ̅
<lb n="545"/>ⲡⲉⲕⲉⲓⲱⲧ ϣⲟⲟⲡ ⲁⲛ ϩⲙ̅ ⲡⲡⲁⲗⲗⲁϯⲟⲛ· ϫⲉ ⲉⲣⲉ ⲡⲣ̅ⲣⲟ
<lb n="546"/>ⲛⲁⲣ̅ ⲛⲁⲓ̈ ⲛⲁⲕ·
<lb n="547"/>Ⲁⲡⲁ ⲃⲓⲕⲧⲱⲣ ⲇⲉ ⲡⲉϫⲁϥ ⲛ̅ⲧⲉϥⲙⲁⲩ· ϫⲉ ⲛ̅ⲧⲁⲛⲁⲓ ⲧⲏⲣⲟⲩ
<lb n="548"/>ϣⲱⲡⲉ ⲙ̅ⲙⲟⲓ ⲉ ⲧⲃⲉ ⲡⲁ ⲉⲓⲱⲧ· ⲁⲗⲗⲁ ⲉⲣⲉ ⲡϫⲥ̅ ⲕⲱ
<lb n="549"/>ⲛⲁϥ ⲉ ⲃⲟⲗ ϩⲛ̅ ⲟⲩⲙⲉ ⲱ̅ ⲧⲁ ⲙⲁⲁⲩ· ⲛ̅ⲥⲁ ⲃⲏⲗ ϫⲉ
<lb n="550"/>ⲡⲣ̅ⲣⲟ ⲡⲉ· ⲁ ⲡⲁ ⲉⲓⲱⲧ ϥⲓ ⲛ̅ ⲧⲁ ⲁⲡⲉ· ⲁⲛϣⲙ̅ⲙⲟ
<lb n="551"/>ϣⲛ̅ϩⲧⲏⲩ ϩⲁ ⲣⲟⲓ· ⲙ̅ⲡⲉ ⲡⲁ ⲉⲓⲱⲧ ϣⲛ̅ϩⲧⲏϥ ϩⲁ ⲣⲟⲓ·
<lb n="552"/>ϩⲣⲁⲓ ϩⲛ̅ ⲧⲉⲓ ⲣⲟⲙⲡⲉ ⲱ̅ ⲧⲁ ⲙⲁⲁⲩ· ⲡⲁ ⲉⲓⲱⲧ
<lb n="553"/>ⲛⲁⲣϣⲟⲩ ⲙⲏ ⲛϥ̅ⲙⲟⲩ· ⲇⲓⲟ̅ⲕⲗⲏⲇⲓⲁⲛⲟⲥ ⲛⲁⲣ̅ ⲃⲗ̅ⲗⲉ
<lb n="554"/>ⲙ̅ⲡⲁⲧⲉ ϥⲙⲟⲩ· ⲛϥ̅ϣⲱⲡⲉ ⲉϥϣⲡ̅ ⲛⲁ ϩⲓⲣⲛ̅ ⲧⲡⲩⲗⲏ
<lb n="555"/>ⲛ̅ ⲧⲡⲟⲗⲓⲥ ⲁⲛϯⲟⲭⲉⲓⲁ· ⲛ̅ⲧⲉ ⲡⲉϥⲥⲡⲉⲣⲙⲁ ϥⲱⲧⲉ
<lb n="556"/>ⲉ ⲃⲟⲗ ϩⲛ̅ ⲟⲩϭⲉⲡⲏ· ϫⲉ ⲁϥⲇⲓⲱⲕⲉⲓ ⲛ̅ⲥⲁ ⲡⲣⲁⲛ ⲙ̅
<lb n="557"/>ⲡϫⲥ̅ ⲓⲥ̅· ⲟⲩⲟⲓ ⲛ̅ ⲟⲩⲟⲛ ⲛⲓⲙ ⲉⲧ ⲛⲁⲥⲱⲧⲙ̅ ⲛ̅ⲥⲱϥ· ϫⲉ
<lb n="558"/>ⲡⲉⲩⲙⲁ ⲛ̅ ϣⲱⲡⲉ ⲡⲉ ⲧϣⲱⲧⲉ ⲙ̅ ⲡⲛⲟⲩⲛ ϣⲁ ⲉⲛⲉϩ·
<lb n="559"/>ⲙⲛ̅ ⲡⲉⲩⲉⲓⲱⲧ ⲡⲇⲓⲁⲃⲟⲗⲟⲥ· ⲧⲉϥⲙⲁⲁⲩ ⲇⲉ ⲡⲉϫⲁⲥ
<lb n="560"/>ⲛⲁϥ· ϫⲉ ⲙⲏ ⲛⲅ̅ ⲥⲟⲟⲩⲛ ⲁⲛ ϫⲉ ϩⲙ̅ ⲡⲕⲉ ⲉ̅ⲃⲟⲧ
<lb n="561"/>ⲉⲧ ⲛⲏⲩ ⲉⲓⲛⲁϫⲓ ϩⲱⲛ ⲛⲁⲕ ⲛ̅ⲧⲉⲕϣⲉⲗⲉⲉⲧ·
<lb n="562"/>Ⲁⲡⲁ ⲃⲓⲕⲧⲱⲣ ⲇⲉ ⲡⲉϫⲁϥ ⲛ̅ ⲧⲉϥⲙⲁⲁⲩ· ϫⲉ ⲧⲁ ⲙⲁⲁⲩ
<lb n="563"/>ⲁ ϣⲉⲗⲉⲉⲧ ⲟⲩⲉⲓⲛⲉ ⲉ ⲣⲟⲓ· ⲁⲩⲱ ⲁ ⲙⲛ̅ⲧ̅ⲣⲙ̅ⲙⲁⲟ
<lb n="564"/>ⲛⲓⲙ ⲟⲩⲉⲓⲛⲉ ⲛ̅ ⲧⲟⲟⲧ· ϥⲥⲏϩ ⲅⲁⲣ ϫⲉ ⲡⲕⲟⲥⲙⲟⲥ
<lb n="565"/>ⲛⲁⲡⲁⲣⲁⲅⲉ ⲙⲛ̅ ⲛⲉϥ ⲉⲡⲓⲑⲩⲙⲓⲁ· ⲡⲉⲧ ⲉⲓⲣⲉ ⲇⲉ
<lb n="566"/>ⲛ̅ⲧⲟϥ ⲙ̅ ⲡⲟⲩⲱϣ ⲙ̅ ⲡⲛⲟⲩⲧⲉ ϥⲛⲁϣⲱⲡⲉ ϣⲁ
<lb n="567"/>ⲉⲛⲉϩ· Ⲧⲉⲛⲟⲩ ϭⲉ ⲧⲁ ⲙⲁⲁⲩ· ⲁⲣⲓⲣⲉ ⲙ̅ ⲡⲟⲩⲱϣ ⲙ̅
<lb n="568"/>ⲡⲛⲟⲩⲧⲉ· ϫⲉ ⲉⲣⲁⲱ̅ⲛϩ̅ ϣⲁ ⲉⲛⲉϩ· ⲡⲛⲟⲩⲃ ⲅⲁⲣ ⲙⲛ̅
<lb n="569"/>ⲡϩⲁⲧ ⲛⲁⲣ̅ ϣⲓⲃⲉ· ⲛ̅ϩⲟⲓⲧⲉ ⲛⲁⲣ̅ ϩⲟⲟⲗⲉ· ⲡⲣⲱⲙⲉ
<lb n="570"/>ⲛⲁⲙⲟⲩ ⲛϥ̅ⲣ̅ ϭⲁⲓⲉ ϩⲛ̅ ⲛ̅ⲧⲁⲫⲟⲥ· ⲛ̅ⲧⲉ ⲡⲉϥⲣ̅ ⲡⲙⲉⲉⲩⲉ
<lb n="571"/>ⲧⲁⲕⲟϥ ϩⲓϫⲙ̅ ⲡⲕⲁϩ· ⲡⲇⲓⲕⲁⲓⲟⲥ ⲇⲉ ⲛ̅ⲧⲟϥ ⲛⲁⲕⲓⲙ
<lb n="572"/> ⲁⲛ ϣⲁ ⲉⲛⲉϩ :— 
</pb>
<pb xml:id="10b ⲕ̅"> ⲱ̅ ⲧⲁ ⲙⲁⲁⲩ· ⲙ̅ⲡⲣ̅ ϫⲟⲟⲥ ϩⲙ̅
<lb n="573"/>ⲡⲟⲩϩⲏⲧ ϫⲉ ⲟⲩⲛ̅ⲧ ⲟⲩⲭⲣⲏⲙⲁ ⲙ̅ⲙⲁⲩ· ϫⲉ ⲟⲩⲗⲁⲁⲩ
<lb n="574"/>ⲡⲉ ⲛ̅ ⲛⲁϩⲣⲙ̅ ⲡⲛⲟⲩⲧⲉ· ⲡⲉ ⲣ̅ ⲟⲩϩⲏⲕⲉ ⲛ̅ⲣⲙ̅ⲙⲁⲟ̅·
<lb n="575"/>ⲁⲩⲱ ⲟⲩⲣⲙ̅ⲙⲁⲟ̅ ⲛ̅ ϩⲏⲕⲉ· ⲙ̅ⲡⲁⲧⲉ ⲡⲣⲏ ϩⲱⲧⲡ̅ ⲙ̅
<lb n="576"/>ⲡⲟⲟⲩ· ⲙⲛ̅ⲛ̅ⲥⲁ ⲛⲁⲓ ⲁϥϯ ⲡⲉϥⲟⲩⲟⲓ ϫⲉ ⲉϥⲛⲁⲃⲱⲕ·
<lb n="577"/>ⲁϥⲛⲟⲩϩⲉ ⲙ̅ ⲡⲉϥⲝⲟⲩⲣ ⲉⲧ ϩⲙ̅ ⲡⲉϥⲧⲏⲏⲃⲉ· ⲁϥⲧⲁⲁϥ
<lb n="578"/>ⲛ̅ ⲧⲉϥⲙⲁⲁⲩ ⲁⲩⲱ ⲁϥϣⲗⲏⲗ ⲉ ϩⲣⲁⲓ ⲉ ⲡⲛⲟⲩⲧⲉ
<lb n="579"/>ⲉϥϫⲱ ⲙ̅ⲙⲟⲥ ⲛ̅ ⲧⲉⲓ ϩⲉ ϫⲉ: 'ⲓⲥ̅ ⲡⲁ ϫⲥ̅· ⲡⲉⲧ
<lb n="580"/>'ϩⲙⲟⲟⲥ ⲉ ϩⲣⲁⲓ ⲉϫⲙ̅ ⲡϩⲁⲣⲙⲁ ⲛ̅ ⲛⲉⲭⲉⲓⲣⲟⲩⲃⲉⲓⲛ
<lb n="581"/>'ⲙⲛ̅ ⲛ̅ⲥⲉⲣⲁⲫⲉⲓⲛ· ⲉⲩⲁⲁϩⲉ ⲣⲁⲧⲟⲩ ⲉ ⲣⲟϥ· ⲉⲩ‐
<lb n="582"/>'ⲙⲟⲩⲧⲉ ⲉ ⲣⲟϥ ϫⲉ ⲥⲁⲃⲁⲱⲑ ϩⲛ̅ ⲙ̅ ⲡⲏⲩⲉ· ϩⲙ̅ ⲡⲕⲟⲥ‐
<lb n="583"/>'ⲙⲟⲥ ⲇⲉ ϩⲱⲱϥ ϫⲉ ⲓⲥ̅ ⲡⲉⲭⲣ̅ⲥ̅· ϩⲛ̅ ⲛϩⲉⲑⲛⲟⲥ ⲇⲉ ⲟⲛ
<lb n="584"/>'ϫⲉ ⲡⲉⲓⲱⲧ ⲙⲛ̅ ⲡϣⲏⲣⲉ ⲙⲛ̅ ⲡⲉⲡⲛⲁ̅ ⲉⲧ ⲟⲩⲁⲁⲃ·
<lb n="585"/>'ⲉⲕⲉϩⲁⲣⲉϩ ⲉ ⲣⲟⲓ ⲁϫⲛ̅ ⲕⲓⲙ· ⲁⲩⲱ ⲁϫⲛ̅ ϣⲧⲟⲣⲧⲣ̅·
<lb n="586"/>'ⲙ̅ⲡⲣ̅ ϫⲓⲧ ⲉ̅ ϩⲟⲩⲛ ⲉ̅ ⲡⲓⲣⲁⲥⲙⲟⲥ· ϫⲉ ⲛ̅ ϯⲛⲁϣⲧⲱⲟⲩⲛ
<lb n="587"/>'ⲁⲛ ϩⲁ ⲣⲟϥ· ⲁⲗⲗⲁ ⲉⲕⲉⲛⲁϩⲙⲉⲧ ⲉ ⲃⲟⲗ ϩⲙ̅ ⲡⲡⲟⲛⲏ‐
<lb n="588"/>'ⲣⲟⲥ· ϫⲉ ⲧⲱⲕ ⲧⲉ ⲧϭⲟⲙ ⲙⲛ̅ ⲡⲉⲟⲟⲩ ϣⲁ ⲉⲛⲉϩ
<lb n="589"/>'ϩⲁⲙⲏⲛ·'
<lb n="590"/>Ⲱ̅ ⲡⲁ ϫⲥ̅ ϣⲱⲡⲉ ⲛⲙ̅ⲙⲁⲓ ϩⲙ̅ ⲙⲁ ⲛⲓⲙ ⲉ̅ⲧ ⲟⲩⲛⲁϫⲓⲧ ⲉ
<lb n="591"/>ⲣⲟϥ· ϫⲉ ⲛ̅ ϯⲥⲟⲟⲩⲛ ⲁⲛ ϫⲉ ⲉⲩ[ⲛ]ⲁϫⲓⲧ ⲉ ⲧⲱⲛ· ⲙⲛ̅‐
<lb n="592"/>ⲛ̅ⲥⲁ ⲛⲁⲓ ⲁϥⲥⲙⲟⲩ ⲉ ⲛⲉϥⲣⲱⲙⲉ ⲧⲏⲣⲟⲩ· ⲁϥⲁⲥⲡⲁⲍⲉ
<lb n="593"/>ⲙ̅ⲙⲟⲟⲩ· ⲁϥⲥⲫⲣⲁⲅⲓⲍⲉ ⲙ̅ ⲡⲣⲟ ⲙ̅ ⲡⲉϥⲕⲟⲓⲧⲱⲛ·
<lb n="594"/>ϩⲙ̅ ⲡⲣⲁⲛ ⲙ̅ ⲡⲉⲭⲣ̅ⲥ̅ ⲓⲥ̅ ⲁϥⲉⲓ ⲉ ⲃⲟⲗ· ⲁⲩⲱ ⲡⲉϫⲁϥ
<lb n="595"/>ϫⲉ ϯϣⲓⲛⲉ ⲉ ⲣⲟⲕ ⲕⲁⲗⲱⲥ ⲡⲁ ⲏⲓ ⲙⲛ̅ ⲛⲁ ϩⲙ̅ϩⲁⲗ·
<lb n="596"/>ϯϣⲓⲛⲉ ⲉⲣⲟ ⲧⲁ ⲙⲁⲁⲩ· ⲁⲩⲱ ⲛ̅ⲧⲱⲧⲛ̅ ⲧⲏⲣⲧⲛ̅ ϫⲉ ⲛ̅
<lb n="597"/>ϯⲛⲁⲕⲧⲟⲓ ⲁⲛ ⲉ ⲛⲁⲩ ⲉ ⲣⲱⲧⲛ̅ ϫⲓⲛ ⲙ̅ ⲡⲉⲓ ⲛⲁⲩ· ⲁⲣⲓ
<lb n="598"/> ⲡⲙⲉⲉⲩⲉ ⲱ̅ ⲛⲁ ϩⲙ̅ϩⲁⲗ ϫⲉ ⲙ̅ 
</pb>
<pb xml:id="11a ⲕ̅ⲁ̅"> ⲙ̅ⲡⲉⲓ ⲛ̅ⲧⲟⲟⲧ ⲉϫⲛ̅
<lb n="599"/>ⲗⲁⲁⲩ ⲙ̅ⲙⲱⲧⲛ̅ ⲉⲛⲉϩ ⲟⲩⲇⲉ ϣⲙ̅ⲙⲟ· ⲛ̅ ϯⲟ ⲁⲛ ⲛ̅ⲑⲉ
<lb n="600"/>ⲙ̅ ⲡⲕⲉ ⲥⲉⲉⲡⲉ· ⲛ̅ ⲛ̅ϣⲏⲣⲉ ϣⲏⲙ ⲛ̅ ⲁⲡⲉⲇⲉⲩⲧⲟⲥ· ⲟⲩⲇⲉ
<lb n="601"/>ⲙ̅ⲡ ⲉⲓϫⲉ ⲟⲩϣⲁϫⲉ ⲙ̅ ⲡⲉϥⲙⲁ ⲁⲛ ⲡⲉ· ⲁⲗⲗⲁ ⲉⲓ‐
<lb n="602"/>ϯ ⲉⲟⲟⲩ ⲙ̅ ⲡⲕⲟⲩ[ⲓ] ⲕⲁⲧⲁ ⲧⲉϥⲙⲛ̅ⲧⲕⲟⲩⲓ· ⲁⲩⲱ ⲡⲛⲟϭ
<lb n="603"/>ⲕⲁⲧⲁ ⲧⲉϥϭⲟⲧ· ⲁⲗⲏⲑⲱⲥ ⲱ̅ ⲧⲁ ⲙⲁⲁⲩ· ϫⲉ ⲛ̅ⲑⲉ
<lb n="604"/>ⲉⲧⲉ ϣⲁⲓⲧⲱⲟⲩⲛ ϩⲁ ϫⲱϥ ⲛ̅ ⲟⲩⲥⲧⲣⲁⲧⲏⲗⲁⲧⲏⲥ ⲙⲛ̅
<lb n="605"/>ⲟⲩⲉ̅ⲡⲁⲣⲭⲟⲥ· ⲧⲁⲓ ⲧⲉ ⲑⲉ ⲉⲧⲉ ϣⲁⲓⲧⲱⲟⲩⲛ ϩⲁ ϫⲱϥ
<lb n="606"/>ⲛ̅ ⲟⲩϩⲏⲕⲉ ⲙⲛ̅ ⲟⲩⲉⲃⲓⲏⲛ· ⲉⲓϯ ⲉⲟⲟⲩ ⲛⲁⲩ ⲛ̅ⲑⲉ ⲙ̅
<lb n="607"/>ⲡⲛⲟⲩⲧⲉ· ⲙ̅ⲡ ⲉⲓⲣ̅ ϫⲁⲥⲓϩⲏⲧ ⲛ̅ ⲟⲩϩⲟⲟⲩ ⲛ̅ⲟⲩⲱⲧ·
<lb n="608"/>ⲉⲓⲥⲟⲟⲩⲛ ϫⲉ ⲧⲛ̅ⲛⲁⲙⲟⲩ ⲧⲏⲣⲛ̅ ϩⲓ ⲟⲩⲥⲟⲡ :—
<lb n="609"/>Ⲙⲛ̅ⲛ̅ⲥⲁ ⲛⲁⲓ ⲁϥⲉⲓ ⲉ ⲃⲟⲗ ⲉϥⲟⲩⲏⲏϩ ⲛ̅ⲥⲁ ⲙ̅ⲙⲁⲧⲟⲓ· ⲁⲩϯ
<lb n="610"/>ⲙ̅ ⲡⲉⲭⲁⲙⲱⲥ ⲉ ⲣⲱϥ· ⲁⲩⲉⲛⲧϥ̅ ⲉ ⲃⲟⲗ ⲉⲩⲥⲱⲕ
<lb n="611"/>ⲙ̅ⲙⲟϥ· ⲁⲩⲧⲁⲗⲟϥ ⲉⲩⲥⲕⲁⲫⲟⲥ ϣⲁⲛⲧ ⲟⲩⲡⲱϩ ⲉ
<lb n="612"/>ⲣⲁⲕⲟⲧⲉ· ⲁⲩⲟⲧⲡϥ̅ ⲉ ϩⲟⲩⲛ ⲉ ⲡⲉϣⲧⲉⲕⲟ· ⲁⲩϯ
<lb n="613"/>ⲛⲉⲥϩⲁⲓ ⲛ̅ ϩⲁⲣⲙⲉⲛⲓⲟⲥ ⲡⲕⲱⲙⲉⲥ ⲛ̅ ⲣⲁⲕⲟⲧⲉ· ⲙ̅
<lb n="614"/>ⲡⲛⲁⲩ ⲛ̅ ϫⲡ̅ ϣⲟⲙⲧⲉ ⲛ̅ⲥⲟⲩ ϫⲟⲩⲱⲧ ⲙ̅ ⲫⲁⲣⲙⲟⲩⲧⲉ·
<lb n="615"/>ⲙ̅ⲙⲁⲧⲟⲓ ⲇⲉ ⲁⲩϫⲓ ⲛ̅ⲛⲉⲥϩⲁⲓ ⲁⲩⲧⲣⲉ ⲩⲟϣⲟⲩ ⲉ
<lb n="616"/>ⲡⲇⲟⲩⲝ· ⲕⲁⲧⲁ ⲑⲉ ⲉⲧ ⲉⲣⲉ ⲇⲓⲟⲕⲗⲏϯⲁⲛⲟⲥ ⲥϩⲁⲓ
<lb n="617"/>ⲙ̅ⲙⲟⲥ :—
<lb n="618"/>□ ⲦⲘⲈϨ ⲤⲚ̅ⲦⲈ Ⲙ̅ⲘⲀⲢⲦⲨⲢⲒⲀ Ⲙ̅ ⲠϨⲀⲄⲒⲞⲤ
<lb n="619"/>ⲀⲠⲀ ⲂⲒⲔⲦⲰⲢ ⲠⲈⲤⲦⲢⲀⲦⲎⲖⲀⲦⲎⲤ· ϨⲚ̅
<lb n="620"/>ⲞⲨⲈⲒⲢⲎⲚⲎ Ⲛ̅ⲦⲈ ⲠⲚⲞⲨⲦⲈ· ⲈⲢⲈ ⲚⲈϤ‐
<lb n="621"/>ⲤⲘⲞⲨ ⲈⲦ ⲞⲨⲀⲀⲂ ⲚⲀⲈⲒ Ⲉ ϨⲢⲀⲒ Ⲉ ϪⲰⲚ·
<lb n="622"/>Ⲛ̅ⲦⲚ̅ⲞⲨϪⲀⲒ ⲦⲎⲢⲚ̅ ϨⲒ ⲞⲨⲤⲞⲠ ϨⲀⲘⲎⲚ |
<lb n="623"/><hi rend="decorative">— · · · · — · · · · — · · · · — · · · · —</hi>
<lb n="624"/>
</pb>
<pb xml:id="11b ⲕ̅ⲃ̅"> Ⲡⲇⲟⲩⲝ ⲇⲉ ⲛⲉϥⲛ̅ϩⲟⲩⲛ ⲙ̅ ⲡⲉⲡⲣⲁⲓⲧⲱⲣⲓⲟⲛ ⲉϥⲕⲣⲓⲛⲉ
<lb n="625"/>ⲛ̅ ϩⲉⲛⲙⲁⲧⲟⲓ ⲉ ⲧⲃⲉ ⲡⲣⲁⲛ ⲙ̅ ⲡⲉⲭⲣ̅ⲥ̅· ⲁϥⲕⲉⲗⲉⲩⲉ
<lb n="626"/>ⲉ̅ ⲧⲣⲉ ⲩⲟⲧⲡϥ̅ ⲉ ϩⲟⲩⲛ ϣⲁ ⲡⲉϥⲣⲁⲥⲧⲉ· ⲣⲁⲥⲧⲉ ⲇⲉ
<lb n="627"/>ⲛ̅ ⲧⲉⲣⲉ ϥϣⲱⲡⲉ· ⲁ ⲡⲕⲟⲙⲉⲥ ϩⲙⲟⲟⲥ ⲡⲣⲟⲃⲏⲙⲁⲧⲟⲥ
<lb n="628"/>ϩⲛ̅ ⲧⲙⲏ̅ⲧⲉ ⲛ̅ ⲧⲁⲅⲱⲣⲁ ⲛ̅ ⲣⲁⲕⲟⲧⲉ· ⲁϥⲕⲉⲗⲉⲩⲉ ϫⲉ
<lb n="629"/>ⲁⲛⲓⲛⲉ ⲛⲁⲓ ⲙ̅ ⲡⲉⲓ ⲁⲛϩⲟⲥⲓⲟⲥ ⲛ̅ ⲉⲝⲱⲣⲅⲓⲥⲙⲉⲛⲟⲥ ϫⲉ
<lb n="630"/>ⲃⲓⲕⲧⲱⲣ· ⲛ̅ⲧⲁ ⲧⲣⲉⲩⲱϣ ⲉ ⲣⲟϥ ⲛ̅ⲛⲉⲥϩⲁⲓ ⲙ̅ ⲡⲣ̅ⲣⲟ·
<lb n="631"/>ⲁⲡⲁ ⲃⲓⲕⲧⲱⲣ ⲇⲉ ⲛ̅ ⲧⲉⲣ ⲟⲩⲉⲛⲧϥ̅ ⲡⲉϫⲁϥ ⲛⲁϥ : ϫⲉ
<lb n="632"/>ⲙⲏ ⲙ̅ⲡⲉ ⲕⲱϣ ⲙ̅ ⲡⲁ ϩⲩⲡⲟⲙⲛⲏⲙⲁ ⲛ̅ ⲕⲉ ⲥⲟⲡ·
<lb n="633"/>ⲁⲕϩⲉ ⲉ ⲣⲟⲥ ⲛ̅ⲧⲁⲩⲉⲝⲱⲣⲓⲍⲉ ⲙ̅ⲙⲟⲓ ⲉ ⲡⲉⲓ ⲙⲁ· ⲉ ⲧⲃⲉ
<lb n="634"/>ⲡⲉⲓ ⲣⲁⲛ ϫⲉ ⲑⲩⲥⲓⲁⲍⲉ· ⲉ ⲧⲃⲉ ⲡⲁⲓ ⲛ̅ ϯⲛⲁⲑⲩⲥⲓⲁⲍⲉ ⲁⲛ·
<lb n="635"/>ⲡⲉϫⲉ ⲡⲇⲟⲩⲝ ⲛⲁϥ ϫⲉ ⲕⲁⲕⲏ ⲕⲉⲫⲁⲗⲏ· ⲉⲕⲥⲱⲃⲉ
<lb n="636"/>ⲙ̅ⲙⲟⲓ· ϣⲉ ⲡⲟⲩϫⲁⲓ ⲙ̅ ⲡⲁⲡⲟⲗⲗⲱⲛ· ⲧⲉⲕϯⲙⲱⲣⲓⲁ
<lb n="637"/>ⲡⲉ ⲁⲛϩⲁⲗⲓⲥⲕⲉ ⲙ̅ ⲡⲉⲕⲥⲱⲙⲁ ϩⲙ̅ ⲡⲕⲱϩⲧ̅· ⲛⲅ̅
<lb n="638"/>ⲥⲟⲟⲩⲛ ⲁⲛ ϫⲉ ⲛ̅ⲧⲁ ⲡⲣ̅ⲣⲟ· ϫⲟⲟⲩ ⲛⲁⲓ ⲉ ⲧⲣⲁ ⲣ ⲟⲩ
<lb n="639"/>ⲛⲁⲕ· ⲛ̅ⲧⲁϥⲕⲉⲗⲉⲩⲉ ⲉ ⲛⲟϫⲕ̅ ⲉ ⲡⲙ̅ⲧⲱⲕ ⲛ̅ ⲧⲥⲓⲟ̅ⲟⲩⲛ·
<lb n="640"/>ⲁⲓⲣ̅ ⲟⲩⲛⲁ ⲛⲙ̅ⲙⲁⲕ ⲉ ⲧⲃⲉ ⲡⲉⲕⲉⲓⲱⲧ·
<lb n="641"/>Ⲁⲡⲁ ⲃⲓⲕⲧⲱⲣ ⲇⲉ ⲡⲉϫⲁϥ ⲙ̅ ⲡⲇⲟⲩⲝ· ϫⲉ ⲛ̅ⲥⲁϥ ⲁⲕ‐
<lb n="642"/>ϣⲓⲡⲉ ϩⲏⲧϥ̅ ⲙ̅ ⲡⲁ ⲉⲓⲱⲧ· ⲙ̅ ⲡⲟⲟⲩ ⲙ̅ⲡⲣ̅ ϣⲓⲡⲉ ϩⲏⲧϥ̅·
<lb n="643"/>ⲁⲩⲱ ⲟⲛ ⲁⲕϫⲟⲟⲥ ϫⲉ ⲁⲓⲧⲟⲗⲙⲁ ⲁⲓϣⲁϫⲉ ⲙ̅ ⲡⲉⲕ
<lb n="644"/>ⲙ̅ⲧⲟ ⲉ ⲃⲟⲗ· ⲕⲁⲧⲁ ⲡⲉⲓ ⲕⲟⲥⲙⲟⲥ· ⲙ̅ⲡⲁⲧ ⲟⲩⲡⲁⲣⲁ‐
<lb n="645"/>ⲇⲓⲇⲟⲩ ⲙ̅ⲙⲟⲓ ⲛⲁⲕ· ϯϫⲓ ⲛ̅ⲥⲉ ⲛ̅ⲁⲛⲛⲱⲛⲛⲁ· ⲁⲛⲅ̅
<lb n="646"/>ⲡⲙⲉϩ ϥⲧⲟⲟⲩ ⲙⲉⲛ ⲛ̅ ⲕⲟⲙⲉⲥ ϩⲙ̅ ⲡⲡⲁⲗⲗⲁⲧⲓⲟⲛ ⲙ̅
<lb n="647"/>ⲡⲣ̅ⲣⲟ· ⲁⲩⲱ ⲙⲛ̅ⲛ̅ⲥⲁ ⲡⲣ̅ⲣⲟ ⲡⲁ ⲉⲓⲱⲧ ⲡⲉⲧ ⲙⲉϩ
<lb n="648"/>ⲥⲛⲁⲩ· ⲁⲗⲗⲁ ⲉⲓϣⲁⲛϣⲁϫⲉ ϩⲛ̅ ⲛⲁⲓ ⲕⲛⲁϫⲟⲟⲥ ϫⲉ
<lb n="649"/>ⲁⲛⲅ̅ ⲟⲩϫⲁⲥⲓϩⲏⲧ· ⲱ̅ ⲡⲇⲟⲩⲝ· ⲁⲣⲓ ⲡⲙⲉⲉⲩⲉ ⲙ̅
<lb n="650"/>ⲡⲉϩⲟⲟⲩ ⲛ̅ⲧⲁⲕⲉⲓ ⲉ ⲡⲕⲱⲙⲓⲧⲁⲧⲱⲛ :— 
</pb>
<pb xml:id="12a ⲕ̅ⲅ̅">
<lb n="651"/>Ⲁⲕⲡⲁⲣⲁⲕⲁⲗⲉⲓ ⲙ̅ⲙⲟϥ ϫⲉ ⲁⲁⲧ ⲛ̅ ⲕⲟⲙⲉⲥ ⲉ ⲣⲁⲕⲟⲧⲉ· 
<lb n="652"/>ⲁⲩⲱ ⲙ̅ⲡⲉ ⲡⲁ ⲉⲓⲱⲧ ⲕⲁⲧⲁⲝⲓⲟⲩ ⲉ ϣⲁϫⲉ ⲛⲙ̅ⲙⲁⲕ·
<lb n="653"/>ⲁⲕⲉⲓ ⲁⲕⲡⲁⲣⲁⲕⲁⲗⲉⲓ ⲙ̅ⲙⲟⲓ ϩⲛ̅ ⲟⲩϩⲱⲡ ϫⲉ ϣⲁϫⲉ
<lb n="654"/>ⲙⲛ̅ ⲡⲉⲕⲉⲓⲱⲧ ⲉ ⲧⲃⲏⲏⲧ· ⲛϥ̅ϫⲓ ⲛ̅ⲧⲟⲟⲧ ⲛ̅ ϣⲟⲙⲛ̅ⲧ̅ ⲛ̅
<lb n="655"/>ⲕⲉⲛⲇⲩⲛⲁⲣⲓⲟⲛ ⲛ̅ ⲛⲟⲩⲃ· ⲛϥ̅ⲁⲁⲧ ⲛ̅ ⲕⲟⲙⲉⲥ· ⲁⲛⲟⲕ
<lb n="656"/>ⲇⲉ ⲁⲓϫⲓⲧⲕ̅ ⲉ ϩⲟⲩⲛ ⲉ ⲡⲁⲏⲓ· ⲁⲓⲧⲣⲉ ⲛⲁ ϩⲙ̅ϩⲁⲗ
<lb n="657"/>ⲧⲏⲣⲟⲩ ⲁⲁϩ ⲉ ⲣⲁⲧⲟⲩ ⲉ ⲣⲟⲕ· ⲉⲩϫⲓ ⲙⲁⲛⲓⲁⲕⲏⲥ ⲛ̅
<lb n="658"/>ⲛⲟⲩⲃ· ⲁⲩⲱ ⲙⲛ̅ⲛ̅ⲥⲁ ⲛⲁⲓ ⲁ ⲡⲁ ⲉⲓⲱⲧ ⲉⲓ ⲉ ϩⲟⲩⲛ·
<lb n="659"/>ⲁⲓⲡⲁϩⲧ̅ ⲛⲁϥ ⲉϫⲙ̅ ⲡⲕⲁϩ· ϣⲁⲛⲧ ϥ̅ⲡⲓⲑⲉ ⲙ̅ⲙⲟⲓ
<lb n="660"/>ⲛϥ̅ⲁⲁⲕ ⲛ̅ ⲕⲟⲙⲉⲥ :— ⲧⲉⲛⲟⲩ ϭⲉ ⲙ̅ⲡⲉ ⲕϩⲁⲣⲉϩ ⲉⲩ‐
<lb n="661"/>ϣⲁϫⲉ ⲛ̅ ⲟⲩⲱⲧ· ⲛⲅ̅ ⲧⲟⲟⲃⲉϥ ⲛⲁⲓ· ⲁⲗⲗⲁ ⲁϥⲥⲏϩ
<lb n="662"/>ϩⲙ̅ ⲡⲉⲩⲁⲅⲅⲉⲗⲓⲟⲛ ϫⲉ ⲡⲉⲧ ⲟⲩⲱⲙ ⲙ̅ ⲡⲁ ⲟⲉⲓⲕ ⲛⲙ̅‐
<lb n="663"/>ⲙⲁⲓ· ⲁϥϥⲓ ⲙ̅ ⲡⲉϥϯⲃⲥ̅ ⲉ ϩⲣⲁⲓ ⲉ ϫⲱⲓ· ⲡⲇⲟⲩⲝ ⲇⲉ
<lb n="664"/>ⲁϥⲧⲣⲉ ⲩϩⲓⲟⲩⲉ ⲉ ϩⲟⲩⲛ ϩⲙ̅ ⲡⲉϥϩⲟ ⲛ̅ ϩⲉⲛ ⲕⲟⲩⲙⲡⲟⲥ·
<lb n="665"/>ⲁⲩⲱ ⲁϥⲧⲣⲉ ⲩϫⲟⲗⲕϥ̅ ϩⲛ̅ ϩⲉⲛⲗⲱⲣⲟⲥ· ⲁⲩϯ ⲛⲁϥ
<lb n="666"/>ⲙ̅ ⲙⲛ̅ⲧⲁϥⲧⲉ ⲛ̅ⲉⲓⲁⲟⲩⲃⲁ· ϩⲛ̅ ϩⲉⲛⲙⲟϫⲕϥ̅ ⲉϥϫⲱ
<lb n="667"/>ⲙ̅ⲙⲟⲥ· ϫⲉ ϯⲛⲁⲃⲁⲍⲁⲛⲓⲍⲉ ⲙ̅ⲙⲟⲕ ϣⲁⲛⲧ ⲕ̅ⲙⲟⲩ
<lb n="668"/>ⲕⲁⲧⲁ ⲧⲕⲉⲗⲉⲩⲥⲓⲥ ⲙ̅ ⲡⲣ̅ⲣⲟ· ⲙⲛ̅ⲛ̅ⲥⲱⲥ· ⲁϥⲧⲣⲉ ⲩϯ
<lb n="669"/>ⲡⲉⲛⲓⲡⲉ ⲉ ⲛⲉϥϭⲓϫ ⲙⲛ̅ ⲛⲉϥⲟⲩⲣⲏⲏⲧⲉ· ⲁϥϫⲣ̅ϫⲱ
<lb n="670"/>ϫⲱⲗϥ̅ (sic) ⲧⲏⲣϥ̅ ⲙ̅ ⲡⲉⲛⲓⲡⲉ ϫⲓⲛ ⲧⲉϥⲁⲡⲉ ϣⲁ ⲛⲉϥ‐
<lb n="671"/>ⲟⲩⲣⲏⲏⲧⲉ· ⲁⲩⲛⲟϫϥ̅ ⲉ ⲡⲉϣⲧⲉⲕⲟ· ⲁⲩⲕⲁⲁϥ ϩⲁ ⲡⲉϩⲕⲟ
<lb n="672"/>ⲙⲛ̅ ⲡⲉⲓⲃⲉ ϣⲁ ⲡⲉϥⲣⲁⲥⲧⲉ
<lb n="673"/>Ϩⲧⲟⲟⲩⲉ ⲇⲉ ⲛ̅ ⲧⲉⲣⲉ ϥϣⲱⲡⲉ ⲁ ⲡⲕⲟⲙⲉⲥ ⲧⲣⲉ ⲩⲉⲓⲛⲉ
<lb n="674"/>ⲛⲁϥ ⲛ̅ ⲁⲡⲁ ⲃⲓⲕⲧⲱⲣ· ⲁⲩⲉⲛⲧϥ̅ ⲇⲉ ⲉϥⲟⲧⲡ̅ ⲧⲏⲣϥ̅ ⲙ̅
<lb n="675"/>ⲡⲉⲛⲓⲡⲉ· ⲡⲙⲁⲕⲁⲣⲓⲟⲥ ⲇⲉ ⲁⲡⲁ ⲃⲓⲕⲧⲱⲣ· ⲙ̅ⲡ ⲉϥⲉϣ‐
<lb n="676"/>ϭⲙ̅ϭⲟⲙ ⲉ ⲙⲟⲟϣⲉ ⲉ ⲧⲃⲉ ⲧⲁϣⲉ ⲛ̅ ⲙ̅ ⲡⲉⲛⲓⲡⲉ ⲉⲧ ⲧⲟ
<lb n="677"/>ⲉ ⲣⲟϥ· ⲙ̅ⲙⲁⲧⲟⲓ ⲇⲉ ⲛⲉⲩϫⲉⲕ ⲙⲛⲧⲥⲛⲟⲟⲩⲥ ⲉⲩⲃⲱⲱⲣⲉ
<lb n="678"/>ⲙ̅ⲙⲟϥ· ⲛ̅ ⲧⲉⲣⲉ ϥⲃⲱⲕ ⲇⲉ ⲉ ⲡⲉⲡⲣⲁⲓⲧⲱⲣⲓⲟⲛ· 
</pb>
<pb xml:id="12b ⲕ̅ⲇ̅">
<lb n="679"/> ⲡⲉϫⲉ ⲡⲇⲟⲩⲝ ⲛⲁϥ· ϫⲉ ⲓⲥ̅ ⲡⲉⲧ ⲕⲡⲓⲥⲧⲉⲩⲉ ⲉ ⲣⲟϥ·
<lb n="680"/>ⲛⲁⲉϣⲛⲁϩⲙⲉⲕ ⲉ ⲃⲟⲗ ϩⲛ̅ ⲛⲁ ϭⲓϫ· ⲡⲓⲥⲧⲉⲩⲉ ⲛ̅ⲧⲟϥ
<lb n="681"/>ⲉ ⲡⲁⲡⲟⲗⲗⲟⲛ· ⲡⲉⲧⲉ ⲟⲩⲛ̅ϭⲟⲙ ⲙ̅ⲙⲟϥ ⲧⲟⲩϫⲟⲕ·
<lb n="682"/>ⲙⲁⲗⲓⲥⲧⲁ ⲧⲁⲣⲧⲉⲙⲓⲥ ⲧⲛⲟϭ ⲛ̅ⲛⲟⲩⲧⲉ· ⲁⲡⲁ ⲃⲓⲕⲧⲱⲣ
<lb n="683"/>ⲇⲉ ⲡⲉϫⲁϥ ϫⲉ ⲛ̅ ϯⲛⲁⲑⲩⲥⲓⲁⲍⲉ ⲁⲛ· ⲡⲇⲟⲩⲝ ⲇⲉ
<lb n="684"/>ⲁϥⲕⲉⲗⲉⲩⲉ ⲉ ⲧⲣⲉ ⲩⲁϣⲧϥ̅ ⲉ ⲡϩⲉⲣⲙⲉⲧⲁⲣⲓⲟⲛ· ⲡⲉ‐
<lb n="685"/>ϫⲁϥ ⲛⲁϥ ϫⲉ ⲕⲛⲁⲑⲩⲥⲓⲁⲍⲉ ϫⲓⲛ ⲙ̅ⲙⲟⲛ· ⲁϥⲟⲩⲱ̅ϣⲃ̅
<lb n="686"/>ϫⲉ ⲛ̅ ϯⲛⲁⲑⲩⲥⲓⲁⲍⲉ ⲁⲛ· ⲡⲇⲟⲩⲝ ⲇⲉ ⲁϥⲕⲉⲗⲉⲩⲉ ⲉ
<lb n="687"/>ⲧⲣⲉ ⲩϩⲱⲱⲕⲉ ⲙ̅ⲙⲟϥ· ⲁⲡⲁ ⲃⲓⲕⲧⲱⲣ ⲇⲉ ⲙ̅ⲡⲉ ϥⲁⲓⲥ‐
<lb n="688"/>ⲑⲁⲛⲉ ⲉ̅ ⲡⲧⲏⲣϥ̅· ⲛ̅ⲕⲉⲥⲧⲱⲛⲁⲣⲓⲟⲥ ⲇⲉ ⲁⲩϩⲓⲥⲉ ⲁⲩⲕⲁ
<lb n="689"/>ⲧⲟⲟⲧⲟⲩ ⲉ ⲃⲟⲗ· ⲡⲉϫⲉ ⲡⲇⲟⲩⲝ ⲛⲁⲩ ϫⲉ ⲉ ⲧⲃⲉ ⲟⲩ
<lb n="690"/>ⲛ̅ⲧⲉⲧⲛ̅ϩⲱⲱⲕⲉ ⲁⲛ· ⲛ̅ⲧⲟⲟⲩ ⲇⲉ ⲡⲉϫⲁⲩ ϫⲉ ⲙ̅ ⲡⲉⲥ‐
<lb n="691"/>ⲙⲟⲧ ⲛ̅ ⲟⲩϫⲟⲉ· ⲏ̅ ⲟⲩⲱ̅ⲛⲉ ⲉⲧⲉ ⲛϥ̅ⲁⲓⲥⲑⲁⲛⲉ ⲁⲛ ϫⲉ
<lb n="692"/>ⲥⲉϩⲱⲱⲕⲉ ⲙ̅ⲙⲟϥ ⲉ ⲡⲧⲏⲣϥ̅ :— [ⲁ]ⲡⲁ ⲃⲓⲕⲧⲱⲣ ⲇⲉ
<lb n="693"/>ⲁⲩϥⲓ ⲡⲉϥϩⲏⲧ ⲉ ϩⲣⲁⲓ ⲉⲛⲉⲡⲟⲩⲣⲁⲛⲓⲟⲛ ⲛ̅ ⲧⲡⲉ·
<lb n="694"/>ⲁⲩⲧⲥⲁⲃⲟϥ ⲉⲙ̅ⲙⲛ̅ⲧⲉⲣⲱⲟⲩ ⲛ̅ ⲧⲡⲉ· ⲙⲛ̅ ⲧⲡⲟⲗⲓⲥ ⲛ̅
<lb n="695"/>ⲛ̅ⲇⲓⲕⲁⲓⲟⲥ· ⲁ ⲛⲉⲧ ⲟⲩⲁⲁⲃ ⲁⲥⲡⲁⲍⲉ ⲙ̅ⲙⲟϥ· ⲁ̅ ⲁ̅ⲃⲉⲗ
<lb n="696"/>ϯ ⲡⲉϥⲟⲩⲟⲓ ⲙⲛ̅ ⲍⲁⲭⲁⲣⲓⲁⲥ· ⲡⲉϫⲁⲩ ⲛⲁϥ ϫⲉ ⲙⲓⲱⲕ
<lb n="697"/>ⲧⲱⲛⲟⲩ ⲱ̅ ⲁⲡⲁ ⲃⲓⲕⲧⲱⲣ· ⲡⲉϫⲉ ⲙⲓⲭⲁⲏⲗ ⲛⲁϥ ϫⲉ
<lb n="698"/>ϩⲩⲡⲟⲙⲉⲓⲛⲉ ⲱ̅ ⲡϣⲟⲉⲓϫ ⲛ̅ ϫⲱⲱⲣⲉ· ⲙ̅ⲡⲣ̅ ⲣ̅ ϩⲟⲧⲉ
<lb n="699"/>ϩⲏⲧϥ̅ ⲙ̅ ⲡⲉⲓ ⲇⲩⲣⲁⲛⲛⲟⲥ· ϫⲉ ⲁⲛⲟⲕ ϯϣⲟⲟⲡ ⲛⲙ̅ⲙⲁⲕ·
<lb n="700"/>ⲉⲓⲛⲟⲩϩⲙ̅ ⲙ̅ⲙⲟⲕ· ϯϫⲱ ⲙ̅ⲙⲟⲥ ⲛⲁⲕ· ϫⲉ ⲛ̅ⲑⲉ ⲉⲧⲉ
<lb n="701"/>ϣⲁⲣⲉ ⲛ̅ⲁⲅⲅⲉⲗⲟⲥ ⲟⲛⲟⲙⲁⲍⲉ ⲙ̅ ⲡⲣⲁⲛ ⲛ̅ⲛⲉⲧ ⲟⲩⲁⲁⲃ
<lb n="702"/>ⲧⲏⲣⲟⲩ ϣⲁⲩⲟ̅ⲛⲟⲙⲁⲍⲉ ⲙ̅ⲙⲟⲕ ⲙⲛ̅ ⲡϣⲟⲙⲛ̅ⲧ̅ ⲛ̅ϩⲁⲅⲓⲟⲥ 
</pb>
<pb xml:id="13a ⲕ̅ⲉ̅">
<lb n="703"/> ⲁⲛⲁⲛⲓⲁ ⲙⲛ̅ ⲁⲍⲁⲣⲓⲁ ⲙⲛ̅ ⲙⲓⲍⲁⲏⲗ· ⲁⲩⲱ ⲡⲕ̅ⲑⲣⲟⲛⲟⲥ
<lb n="704"/>ⲡⲟⲣϣ̅ ⲛ̅ ⲧⲡⲉ ϩⲁϩ ⲡϫⲥ̅ ⲓⲥ̅· ⲙ̅ ⲡⲛⲁⲩ ϭⲉ ⲉϣⲁⲕϥⲓ ⲛ̅
<lb n="705"/>ⲛⲉⲕϭⲓϫ ⲉ ϩⲣⲁⲓ ⲉ ⲧⲡⲉ· ϣⲁⲩⲣ̅ ⲡⲉⲥⲙⲟⲧ ⲛ̅ ⲧⲉⲥⲫⲣⲁⲅⲓⲥ
<lb n="706"/>ⲛ̅ⲧⲡⲉ· ⲉⲩⲣ̅ ⲟⲩⲟⲉⲓⲛ ⲙ̅ ⲡϩⲟⲩⲛ ⲙ̅ ⲡⲕⲁⲧⲁⲡⲉⲧⲁⲥⲙⲁ·
<lb n="707"/>ⲙ̅ ⲡⲙ̅ⲧⲟ ⲉ ⲃⲟⲗ ⲙ̅ ⲡⲉⲑⲩⲥⲓⲁⲥⲧⲏⲣⲓⲟⲛ· ⲁⲩⲱ ϣⲁⲣⲉ
<lb n="708"/>ⲟⲩⲥϯ ⲛⲟⲩϥⲉ ⲉⲛⲁϣⲱϥ ϣⲱⲡⲉ ⲙ̅ⲡⲉ ⲙ̅ⲧⲟ ⲉ ⲃⲟⲗ ⲙ̅
<lb n="709"/>ⲡⲉⲓⲱⲧ· ⲉ ⲧⲃⲉ ⲧⲙⲟⲧⲛⲉⲥ ⲛ̅ ⲛⲉⲧ ϩⲏⲛ ⲙ̅ ⲡⲏⲩⲉ̅· ⲁⲩⲱ
<lb n="710"/>ϣⲁⲣⲉ ⲟⲩⲙⲟⲧⲛⲉⲥ ⲧⲁⲣⲉ ⲛⲉⲧ ϩⲛ̅ ⲛ̅ⲕⲟⲗⲁⲥⲓⲥ·
<lb n="711"/>Ⲁⲩⲱ ϣⲁⲣⲉ ⲛ̅ ⲁⲅⲅⲉⲗⲟⲥ ⲉⲩⲫⲣⲁⲛⲉ ⲉ ϫⲱⲕ· ⲛ̅ⲧⲉ ⲓⲥ̅
<lb n="712"/>ⲧⲉⲗⲏⲗ ϩⲓϫⲙ̅ ⲡⲉϥⲑⲣⲟⲛⲟⲥ· ⲛ̅ⲧⲉ ⲛⲉⲧ ⲟⲩⲁⲁⲃ ⲧⲏⲣⲟⲩ
<lb n="713"/>ⲣⲁϣⲉ ⲛⲙ̅ⲙⲁⲕ· ⲙⲛ̅ⲛ̅ⲥⲱⲥ ⲁ ⲙⲓⲭⲁⲏⲗ ⲕⲱ ⲉ ⲃⲟⲗ
<lb n="714"/>ⲛ̅ ⲧⲉⲯⲩⲭⲏ ⲛ̅ ⲁⲡⲁ ⲃⲓⲕⲧⲱⲣ· ⲁⲥⲉⲓ ⲁⲥⲃⲱⲕ ⲉ ϩⲟⲩⲛ
<lb n="715"/>ⲉ ⲡⲉϥⲥⲱⲙⲁ ⲛ̅ ⲕⲉ ⲥⲟⲡ· ⲉϥⲧⲁⲗⲏⲩ ⲉ ⲡϩⲉⲣⲙⲉⲧⲁ‐
<lb n="716"/>ⲣⲓⲟⲛ· ⲁⲩⲱ ⲁ ⲙⲓⲭⲁⲏⲗ ⲟⲩⲱ̅ ⲉϥⲧⲁⲙⲟ ⲙ̅ⲙⲟϥ ⲉ
<lb n="717"/>ϩⲱⲃ ⲛⲓ̈ⲙ ⲉⲧ ⲛⲁϣⲱⲡⲉ ⲙ̅ⲙⲟϥ·
<lb n="718"/>Ⲁⲡⲁ ⲃⲓⲕⲧⲱⲣ ⲇⲉ ⲛⲉϥϯ ⲟⲩⲃⲉ ⲡⲇⲟⲩⲝ ⲉⲙⲁⲁⲧⲉ·
<lb n="719"/>ⲡⲇⲟⲩⲝ ⲇⲉ ⲡⲉϫⲁϥ ⲛⲁϥ ϫⲉ ⲕⲛⲁⲑⲩⲥⲓⲁⲍⲉ ϫⲓⲛ
<lb n="720"/>ⲙ̅ⲙⲟⲛ· ⲛ̅ⲧⲟϥ ⲇⲉ ⲙ̅ⲡ ⲉϥⲟⲩⲱ̅ϣⲃ̅ ⲛⲁϥ ⲛ̅ ⲟⲩϣⲁϫⲉ·
<lb n="721"/>ⲛ̅ ⲧⲉⲣⲉ ϥⲛⲁⲩ ⲇⲉ ⲛ̅ϭⲓ ⲡⲇⲟⲩⲝ ϫⲉ ⲙ̅ⲡⲉ ϥϣⲁϫⲉ·
<lb n="722"/>ⲁϥⲕⲉⲗⲉⲩⲉ ⲉ ⲧⲣⲉ ⲩϫⲡⲟ ⲥⲟⲉ̅ ⲛ̅ⲗⲁⲙⲡⲁⲥ ⲛ̅ ⲕⲱϩⲧ̅
<lb n="723"/>ⲉ ϩⲟⲩⲛ ϩⲁ ⲛⲉϥⲥⲡⲓⲣⲟⲟⲩⲉ· ⲁⲩⲱ ⲛ̅ ⲧⲉⲣ ⲟⲩⲣ̅ ⲡⲁⲓ·
<lb n="724"/>ⲁϥⲧⲣⲉ ⲩⲉⲓⲛⲉ ⲛ̅ ϩⲉⲛϣⲗⲓϭ ⲙ̅ ⲡⲉⲛⲓⲡⲉ ⲉⲩⲗⲟⲃϣ̅ ⲛ̅
<lb n="725"/>ⲕⲱϩⲧ̅ :— ⲁⲩϫⲡⲟⲟⲩ ϩⲁ ϩⲏⲧϥ̅ ϣⲁⲛⲧ ⲟⲩⲉⲓ ⲉ ⲃⲟⲗ
<lb n="726"/>ϩⲙ̅ ⲡⲉϥⲥⲟⲓ· ⲛⲉⲩⲉⲓⲣⲉ ⲇⲉ ⲛ̅ ⲛⲁⲓ ⲛⲁϥ ϣⲁ ϣⲟⲙⲛ̅ⲧ̅
<lb n="727"/>ⲛ̅ⲥⲟⲡ :— 
</pb>
<pb xml:id="13b ⲕ̅ⲋ̅"> ϣⲁⲛⲧⲉ ⲛⲉϥⲕⲟⲩⲕⲉ ϭⲱⲗ· ⲙⲛ̅ⲛ̅ⲥⲱⲥ 
<lb n="728"/>ⲡⲉϫⲁϥ ϫⲉ ⲕⲛⲁⲑⲩⲥⲓⲁⲍⲉ ⲁⲛ·
<lb n="729"/>Ⲁϥⲕⲉⲗⲉⲩⲉ ⲉ̅ ⲧⲣⲉ ⲩϯ ⲛ̅ ϩⲉⲛⲟⲩⲉⲓϫⲉ ⲉϫⲛ̅ ⲧⲉϥⲁⲡⲉ·
<lb n="730"/>ⲁⲩⲱ ⲛ̅ⲥⲉϯ ⲕⲁⲥⲓⲥ ⲛⲁϥ· ⲁⲡⲁ ⲃⲓⲕⲧⲱⲣ ⲇⲉ ⲙ̅ⲡ
<lb n="731"/>ⲉϥϩⲱϣ ϩⲁ ⲧⲉⲓ ⲃⲁⲍⲁⲛⲟⲥ· ⲡⲇⲟⲩⲝ ⲇⲉ ⲁϥⲧⲣⲉ
<lb n="732"/>ⲩⲕⲁⲁϥ ⲉ ⲡⲉⲥⲏⲧ ϩⲓ ⲡϩⲉⲣⲙⲉⲧⲁⲣⲓⲟⲛ· ⲁϥⲧⲣⲉ
<lb n="733"/>ⲩⲧⲁⲗⲟϥ ⲉⲩϭⲗⲟϭ ⲙ̅ ⲡⲉⲛⲓⲡⲉ· ⲛ̅ⲥⲉⲥⲁϩⲧ̅ ϩⲁ ⲣⲟϥ·
<lb n="734"/>ⲁϥⲧⲣⲉ ⲩϣⲟⲩⲟ ⲑⲏⲛ ϩⲓ ⲗⲁⲙϫⲁⲧⲡ̅ ⲉ ⲡⲉⲥⲏⲧ ϩⲛ̅
<lb n="735"/>ⲧⲉϥϣⲟⲩⲱⲃⲉ· ⲙⲛ̅ ϩⲉⲛⲕⲗⲁⲩⲣⲁ· ⲡⲉϫⲁϥ ⲛⲁϥ ϫⲉ
<lb n="736"/>ⲥⲱⲧⲙ̅ ⲛ̅ ⲥⲱⲓ ⲙ̅ⲡⲣ̅ ⲙⲟⲩ ⲕⲁⲕⲱⲥ· ⲙⲏ ⲛⲁⲛⲟⲩⲕ ⲛ̅ⲧⲟⲕ
<lb n="737"/>ⲡⲁⲣⲁ ⲣⲟⲓ· ⲏ̅ ⲉⲕⲟⲩⲉϣ ⲱ̅ⲛϩ̅ ⲛ̅ϩⲟⲩⲟ ⲉⲣⲟⲓ ⲛⲅ̅ ⲥⲟⲟⲩⲛ
<lb n="738"/>ⲁⲛ ϫⲉ ⲛⲉⲕϫⲓⲥⲟⲟⲩⲉ ⲛ̅ⲣ̅ⲣⲟ ⲛⲉ ⲛⲧ ⲁⲩⲥϩⲁⲓ ϩⲁ ⲣⲟⲕ
<lb n="739"/>ⲁⲡⲁ ⲃⲓⲕⲧⲱⲣ ⲇⲉ ⲙ̅ⲡⲉ ϥϭⲙ̅ϭⲟⲙ ⲛ̅ ⲟⲩⲱ̅ϣⲃ̅ ⲛ̅
<lb n="740"/>ⲟⲩϣⲁϫⲉ· ⲉ ⲧⲃⲉ ⲡϩⲓⲥⲉ ⲛ̅ ⲛ̅ⲃⲁⲍⲁⲛⲟⲥ· ϫⲉ ⲛⲉⲣⲉ
<lb n="741"/>ⲡⲉϭⲗⲟϭ ⲙ̅ ⲡⲉⲛⲓⲡⲉ ⲗⲟⲃϣ̅ ϩⲁ ⲣⲟϥ ⲉ ⲡⲉϩⲟⲩⲟ̅·
<lb n="742"/>Ⲡⲉϫⲉ ⲡⲇⲟⲩⲝ ⲛⲁϥ ϫⲉ ⲁϫⲉ ⲟⲩϣⲁϫⲉ ⲛⲁⲓ ⲛ̅ⲧⲁⲕⲁⲁⲕ
<lb n="743"/>ⲉ ⲃⲟⲗ· ⲱ̅ ⲡⲁⲛϩⲟⲥⲓⲟⲥ ⲛ̅ ⲉⲝⲟⲣⲓⲥⲙⲉⲛⲟⲥ· ⲁⲡⲁ
<lb n="744"/>ⲃⲓⲕⲧⲱⲣ ⲇⲉ ⲡⲉϫⲁϥ ⲙ̅ ⲡⲇⲟⲩⲝ· ϫⲉ ⲉϣϫⲉ ⲙ̅ⲡ
<lb n="745"/>ⲉⲓⲥⲱⲧⲙ̅ ⲛ̅ⲥⲁ ⲡⲁ ⲉⲓⲱⲧ ⲙⲛ̅ ⲡⲣ̅ⲣⲟ· ⲉⲩⲡⲁⲣⲁⲕⲁⲗⲉⲓ
<lb n="746"/>ⲙ̅ⲙⲟⲓ· ϩⲱⲥⲧⲉ ⲁⲓⲕⲱ ⲛ̅ ⲥⲱⲓ ⲛ̅ ⲛⲁ ϩⲩⲡⲁⲣⲭⲟⲛⲧⲁ
<lb n="747"/>ⲧⲏⲣⲟⲩ· ⲁⲓⲡⲁⲣⲁⲓⲧⲉⲓ ⲙ̅ ⲡⲉⲓ ⲕⲟⲥⲙⲟⲥ ⲉⲧ ⲛⲁⲡⲁⲣⲁⲅⲉ·
<lb n="748"/>ⲕⲁⲧⲁ ⲑⲉ ⲉⲧ ⲥⲏϩ· ϫⲉ ⲡⲣⲱⲙⲉ ⲛⲁⲙⲟⲩ· ⲛ̅ⲧⲉ ϩⲉⲛ‐
<lb n="749"/>ϫⲁⲧϥⲉ ⲙⲛ̅ ϩⲉⲛϥⲛⲧ̅ ⲕⲗⲏⲣⲟⲛⲟⲙⲉⲓ ⲙ̅ⲙⲟϥ· ⲁϥ‐
<lb n="750"/>ϭⲱⲛⲧ ⲇⲉ ⲛ̅ϭⲓ ⲡⲇⲟⲩⲝ· ⲁϥⲕⲉⲗⲉⲩⲉ ⲉ ⲧⲣⲉ ⲩⲛⲟϫϥ̅
<lb n="751"/>ⲉ ⲡⲉⲙⲧⲱⲕ ⲛ̅ ⲧⲥⲓ̈ⲟⲟⲩⲛ ⲙ̅ ⲡⲇⲏⲙⲟⲥⲓⲟⲛ ⲛ̅ ⲣⲁⲕⲟⲧⲉ·
<lb n="752"/>ⲉϥⲥⲟⲛϩ̅ ⲉ ⲧⲟⲟⲧϥ̅ ⲙⲛ ⲣⲁⲧϥ· ⲉϥϫⲓ ⲡⲉⲛⲓⲡⲉ ⲉ ⲛⲉϥ‐
<lb n="753"/> ϭⲓϫ ⲙⲛ̅ ⲛⲉϥⲟⲩⲣⲏⲏ̅ⲧⲉ 
</pb>
<pb xml:id="14a ⲕ̅ⲍ̅"> ⲁⲩⲱ ⲉⲣⲉ ⲟⲩⲭⲁⲙⲱⲥ ϩⲛ̅
<lb n="754"/>ⲣⲱϥ· ⲛ̅ⲣⲱⲙⲉ ⲇⲉ ⲛ̅ ⲧⲡⲟⲗⲓⲥ ⲛⲉⲩⲣⲓⲙⲉ ⲛ̅ⲥⲱϥ·
<lb n="755"/>ⲛ̅ϩⲟⲟⲩ ⲙⲛ̅ ⲛⲉϩⲓⲟⲙⲉ ϫⲉ ⲛⲉ ⲟⲩϣⲏⲣⲉ ϣⲏⲙ ⲡⲉ·
<lb n="756"/>ⲉⲩϫⲱ ⲙ̅ⲙⲟⲥ ϫⲉ ⲟⲩⲟⲓ ⲙ̅ ⲡⲉⲓ ⲧⲁⲗⲁⲓⲡⲱⲣⲟⲥ· ϫⲉ
<lb n="757"/>ⲉⲣⲉ ⲡⲉϥⲥⲱⲙⲁ ⲛⲁⲁⲛϩⲁⲗⲓⲥⲕⲉ ϩⲙ̅ ⲡⲕⲱϩⲧ̅· ϩⲁⲙⲟⲓ
<lb n="758"/>ⲉⲛⲉⲛⲧⲁϥⲑⲩⲥⲓⲁⲍⲉ·
<lb n="759"/>Ⲁⲡⲁ ⲃⲓⲕⲧⲱⲣ ⲇⲉ ⲁϥⲁⲁϩ ⲉ ⲣⲁⲧϥ̅ ⲁϥϣⲗⲏⲗ ⲛ̅ ⲧⲙⲏⲏⲧⲉ
<lb n="760"/>ⲙ̅ ⲡⲕⲱϩⲧ̅ ⲉϥϫⲱ ⲙ̅ⲙⲟⲥ ϫⲉ ' ϯⲧⲱⲃϩ̅ ⲙ̅ⲙⲟⲕ ⲡⲁ ϫⲥ̅
<lb n="761"/>' ⲓⲥ̅ ⲡⲉⲭⲣ̅ⲥ̅ ⲉ ⲧⲣ ⲕ̅ϣⲱⲡⲉ ⲛⲁⲓ ⲛ̅ ⲃⲟⲏ̅ⲑⲱⲥ· ⲛⲅ̅
<lb n="762"/>' ϯⲧⲟⲟⲧ ϩⲛ̅ ⲛⲁ ⲑⲗⲓⲯⲓⲥ ⲧⲏⲣⲟⲩ· ϫⲉ ⲁⲛⲅ̅ ⲟⲩⲧⲁⲗⲁⲓ‐
<lb n="763"/>' ⲡⲱⲣⲟⲥ ⲛ̅ ⲁⲧ ⲣⲱⲙⲉ· ϫⲉ ⲕⲁⲥ ⲉⲣⲉ ⲧⲉⲓ ⲡⲟⲗⲓⲥ ⲧⲏⲣⲥ̅
<lb n="764"/>' ⲛⲁⲉⲓⲙⲉ ϫⲉ ⲙⲛ̅ ⲕⲉ ⲛⲟⲩⲧⲉ ⲛ̅ⲥⲁⲃⲗ̅ⲗⲁⲕ ⲟⲩⲁ̅ⲁⲕ·'
<lb n="765"/>ϩⲛ̅ ⲧⲉⲩⲛⲟⲩ ⲇⲉ ⲉⲧ ⲙ̅ⲙⲁⲩ· ⲁϥⲉⲓ ⲉ ⲃⲟⲗ ϩⲛ̅ ⲧⲡⲉ
<lb n="766"/>ⲛ̅ϭⲓ ⲙⲓⲭⲁⲏⲗ ⲡⲁⲣⲭⲁⲅⲅⲉⲗⲟⲥ ⲉ̅ⲧ ⲟⲩⲁⲁⲃ· ⲁϥⲃⲱⲕ
<lb n="767"/>ⲉ̅ ϩⲟⲩⲛ ⲉ ⲡⲙ̅ⲧⲱⲕ ⲛ̅ ⲧⲥⲓⲟⲟⲩⲛ· ⲁϥⲡⲱⲣϣ̅ ϩⲁⲣⲟϥ ⲛ̅
<lb n="768"/>ⲁⲡⲁ ⲃⲓⲕⲧⲱⲣ ⲛ̅ ⲧⲉϥⲥⲧⲟⲗⲏ ⲉⲧ ⲟⲩⲁⲁⲃ· ⲁⲩⲱ ⲁϥⲧⲣⲉ
<lb n="769"/>ⲡϣⲁϩ ⲙ̅ ⲡⲕⲱϩⲧ̅ ϣⲱⲡⲉ ⲛ̅ⲑⲉ ⲛ ⲟⲩⲧⲏⲩ ⲙ̅ ⲡⲛⲁⲩ ⲛ̅
<lb n="770"/>ϣⲱⲣⲡ̅· ⲁⲩⲱ ⲁϥⲧⲁⲗⲟϥ ⲉϫⲛ̅ ⲛⲉϥⲧⲛϩ̅ ⲛ̅ ⲟⲩⲟⲉⲓⲛ·
<lb n="771"/>ⲛⲉⲣⲉ ⲡⲧⲉⲛϩ̅ ⲉⲓⲣⲉ ⲛ̅ ⲟⲩⲥϯⲱϩⲉ· ⲁⲩⲱ ⲁ ⲙⲓⲭⲁⲏⲗ
<lb n="772"/>ⲃⲱⲗ ⲉ ⲃⲟⲗ ⲛ̅ ⲙ̅ⲡⲉⲛⲓⲡⲉ ⲉⲧ ⲙⲏⲣ ⲉ ⲛⲉϥϭⲓϫ ⲙⲛ̅
<lb n="773"/>ⲛⲉϥⲟⲩⲣⲏⲏ̅ⲧⲉ· ⲁⲩϭⲱ ⲉⲩϣⲁϫⲉ ⲙⲛ̅ ⲛⲉⲩⲉ̅ⲣⲉⲩ ϩⲛ̅
<lb n="774"/>ⲙ̅ⲙⲏⲥⲧⲏⲣⲓⲟⲛ ⲛ̅ ⲧⲙⲛ̅ⲧ̅ⲉⲣⲟ ⲛ̅ ⲙ̅ ⲡⲏⲩⲉ ⲙⲛ̅ ⲧⲡⲟⲗⲓⲥ
<lb n="775"/>ⲛ̅ ⲛ̅ⲇⲓⲕⲁⲓⲟⲥ·
<lb n="776"/>Ⲙⲛ̅ⲛ̅ⲥⲱⲥ ⲡⲉϫⲉ ⲡⲇⲟⲩⲝ ⲙ̅ ⲡⲉϥⲥⲩⲛⲕⲁⲑⲉⲇⲣⲟⲥ ⲙⲛ̅ ⲛ̅
<lb n="777"/>ⲣⲙ̅ ⲣⲁⲕⲟⲧⲉ ϫⲉ ⲁⲧⲉⲧⲛ̅ⲉⲓⲙⲉ ⲱ̅ ⲛⲁⲗⲉⲝⲁⲛⲇⲣⲉⲩⲥ
<lb n="778"/>ϫⲉ ⲙ̅ⲡⲉ ⲓⲥ̅ ⲉϣⲛⲁϩⲙⲉϥ ⲉ ⲃⲟⲗ ϩⲛ̅ ⲛⲁ ϭⲓϫ· ⲉ ⲃⲟⲗ
<lb n="779"/>ϫⲉ ⲙⲛ̅ ⲛⲟⲩⲧⲉ ⲛ̅ⲥ ⲁⲡⲟⲗⲗⲱⲛ ⲙⲛ̅ ⲧⲁⲣⲧⲉⲙⲓⲥ·
<lb n="780"/>ⲡⲇⲟⲩⲝ ⲇⲉ ⲁϥⲕⲁⲁϥ ⲕⲁ ϩⲏⲩ ϫⲉ ⲉϥⲛⲁⲃⲱⲕ ⲉ ϩⲟⲩⲛ
<lb n="781"/>ⲉ ⲧⲥⲓⲟⲟⲩⲛ ⲛϥ̅ϫⲱⲕⲙ̅· 
</pb>
<pb xml:id="14b ⲕ̅ⲏ̅"> ⲁⲩⲱ ⲁ ⲙⲓⲭⲁⲏⲗ ⲧⲱⲟⲩⲛ ⲉ 
<lb n="782"/>ϩⲣⲁⲓ ⲛ̅ ⲛⲉⲡⲗⲁⲝ ⲛ̅ ⲧⲥⲓⲟⲟⲩⲛ· ⲁϥⲛⲉϫ ⲁⲡⲁ ⲃⲓⲕⲧⲱⲣ
<lb n="783"/>ⲉ ϩⲣⲁⲓ· ⲉϥⲛⲏⲩ ⲇⲉ ⲉ̅ ϩⲟⲩⲛ ⲛ̅ϭⲓ ⲡϩⲏⲅⲉⲙⲱⲛ ⲉϥⲱϣ
<lb n="784"/>ⲉ ⲃⲟⲗ ⲉϥϫⲱ ⲙ̅ⲙⲟⲥ· ϫⲉ ⲁⲕϫⲓ ϣⲓⲡⲉ ⲙ̅ ⲡⲟⲟⲩ ⲱ̅
<lb n="785"/>ⲁⲡⲁ ⲃⲓⲕⲧⲱⲣ· ⲙⲛ̅ ⲡⲉⲕⲛⲟⲩⲧⲉ ⲉⲧ ⲕ̅ⲕⲱ ⲛ̅ϩⲏⲧⲕ̅ ⲉ
<lb n="786"/>ⲣⲟϥ·
<lb n="787"/>Ⲁⲡⲁ ⲃⲓⲕⲧⲱⲣ ⲇⲉ ⲡⲉϫⲁϥ ⲙ̅ ⲡⲇⲟⲩⲝ· ϫⲉ ⲱ̅ ⲡⲁⲛⲟⲙⲟⲥ
<lb n="788"/>ⲉ ⲧⲃⲉ ⲟⲩ ⲕⲛⲟϭⲛⲉϭ ⲙ̅ ⲡⲁ ⲛⲟⲩⲧⲉ· ⲉⲕⲙⲉⲉⲩⲉ ϫⲉ
<lb n="789"/>ⲉϥⲧⲱⲛ ⲉ ⲡⲉⲕⲁⲡⲟⲗⲗⲱⲛ· ⲉⲕϫⲱ ⲙ̅ⲙⲟⲥ· ϫⲉ ⲑⲩⲥⲓ‐
<lb n="790"/>ⲁⲍⲉ ⲛ̅ ϩⲉⲛⲛⲟⲩⲧⲉ ⲛ̅ ⲁⲧ ⲕⲓ̈ⲙ· ⲁⲕⲟⲩⲱ̅ ⲅⲁⲣ ⲉⲕⲉⲓⲙⲉ
<lb n="791"/>ϫⲉ ⲟⲩⲛ̅ ϭⲟⲙ ⲙ̅ ⲡⲁ ⲛⲟⲩⲧⲉ ⲉ ⲛⲁϩⲙⲉⲧ ⲉ ⲃⲟⲗ ϩⲛ̅
<lb n="792"/>ⲛⲉⲕⲃⲁⲍⲁⲛⲟⲥ· ϩⲁⲣⲙⲉⲛⲓⲟⲥ ⲇⲉ ⲡⲓⲕⲟⲙⲉⲥ ⲡⲉϫⲁϥ·
<lb n="793"/>ϫⲉ ⲁⲓⲉⲓⲙⲉ ⲙ̅ ⲡⲟⲟⲩ ϫⲉ ⲛ̅ⲧⲕ̅ ⲟⲩⲥⲁϩ ⲙ̅ⲙⲁⲅⲟⲥ ⲉⲕⲣ̅
<lb n="794"/>ⲙⲁⲅⲓ̈ⲁ· ⲁϥⲁⲣⲭⲉⲓ ⲛ̅ϭⲓ ⲡⲇⲟⲩⲝ ⲉ ⲉⲓ ⲉ ⲃⲟⲗ ⲛϥ̅‐
<lb n="795"/>ϩⲙⲟⲟⲥ ⲉϫⲙ̅ ⲡⲉϥϩⲧⲟ ⲉ ϯ ⲁⲡⲟⲫⲁⲥⲓⲥ ⲉ ⲣⲟϥ ⲉ ⲧⲣⲉ
<lb n="796"/>ⲩϥⲓ ⲛ̅ ⲧⲉϥⲁⲡⲉ:
<lb n="797"/>Ⲧⲧⲁⲝⲓⲥ ⲇⲉ ⲙⲛ̅ ⲛ̅ ⲣⲙ̅ ⲣⲁⲕⲟⲧⲉ· ⲁⲩⲡⲁⲣⲁⲕⲁⲗⲉ ⲙ̅
<lb n="798"/>ⲡⲇⲟⲩⲝ ϫⲉ ⲛ̅ⲛⲉ ϥⲙⲟⲟⲩⲧϥ̅ ϩⲛ̅ ⲧⲉⲩⲡⲟⲗⲓⲥ· ⲙⲏⲡⲟⲧⲉ
<lb n="799"/>ⲛ̅ⲧⲉ ⲡⲉϥⲉⲓⲱⲧ ⲧⲁⲕⲉ ⲧⲡⲟⲗⲓⲥ ⲧⲏⲣⲥ̅ ⲉ ⲧⲃⲏⲏⲧϥ̅· ϫⲉ
<lb n="800"/>ⲟⲩⲛⲟϭ ⲛ̅ ⲥⲧⲣⲁⲧⲏⲗⲁⲧⲏⲥ ⲡⲉ· ⲁⲗⲗⲁ ⲉⲝⲱⲣⲓⲍⲉ
<lb n="801"/>ⲙ̅ⲙⲟϥ ⲉ ⲣⲏⲥ ⲉ ⲕⲏⲙⲉ ⲛ̅ⲥⲉⲙⲟⲟⲩⲧϥ̅ ϩⲙ̅ ⲡⲙⲁ ⲉⲧ
<lb n="802"/>ⲙ̅ⲙⲁⲩ· ⲧⲟⲧⲉ ⲁϥⲙⲉⲕⲙⲟⲩⲕϥ̅ ⲉϥϫⲱ ⲙ̅ⲙⲟⲥ· ϫⲉ
<lb n="803"/>ⲉⲓⲛⲁϯ ϩⲏⲩ ⲛ̅ ⲟⲩ ⲛ̅ⲧⲁⲉⲭⲑⲣⲟⲥ ⲉ ⲡⲉϥⲉⲓⲱⲧ· ⲧⲟⲧⲉ
<lb n="804"/>ⲡⲇⲟⲩⲝ· ⲁϥϫⲓ ⲛ̅ ⲟⲩⲭⲁⲣⲧⲏⲥ· ⲁϥⲥϩⲁⲓ ⲉ ⲣⲟϥ
<lb n="805"/>ⲛ̅ ⲧⲉⲓ̈ ϩⲉ· ϫⲉ ⲁⲛⲟⲕ ⲡⲉ ϩⲁⲣⲙⲉⲛⲓⲟⲥ ⲡⲇⲟⲩⲝ ⲛ̅
<lb n="806"/>ⲣⲁⲕⲟⲧⲉ· ⲉϥⲥϩⲁⲓ ⲛ̅ ⲉⲩⲧⲩⲭⲓⲁⲛⲟⲥ ⲡⲕⲱⲙⲉⲥ ⲛ̅ ⲑⲩ‐
<lb n="807"/>ⲃⲁⲉⲓⲥ :— 
</pb>
<pb xml:id="15a ⲕ̅ⲑ̅"> ϫⲉ ϩⲛ̅ ⲧⲉⲩⲛⲟⲩ ⲉⲧⲟⲩⲛⲁⲉⲓⲛⲉ ⲛⲁⲕ ⲙ̅ ⲡⲉⲓ 
<lb n="808"/>ⲁⲛϩⲟⲥⲓⲟⲥ ⲛ̅ ⲉⲝⲟⲣⲓⲥⲙⲉⲛⲟⲥ ϫⲉ ⲃⲓⲕⲧⲱⲣ· ⲉⲝⲉⲧⲁⲍⲉ
<lb n="809"/>ⲙ̅ⲙⲟϥ ⲕⲁⲗⲱⲥ· ⲏ̅ ⲛϥ̅ⲑⲩ[ⲥⲓ]ⲁⲍⲉ· ⲏ̅ ⲛⲅ̅ ⲙⲟⲟⲩⲧ ⲙ̅‐
<lb n="810"/>ⲙⲟϥ· ⲕⲁⲧⲁ ⲡⲉ ⲡⲣⲟⲥⲧⲁⲅⲙⲁ ⲙ̅ ⲡⲉⲛϫⲥ̅ ⲡⲣ̅ⲣⲟ·
<lb n="811"/>ⲧⲟⲧⲉ ⲁϥⲧⲁⲁϥ ⲉ ⲧⲟⲟⲧⲟⲩ ⲛ̅ ϩⲉⲛⲙⲁⲧⲟⲓ ⲉ ⲧⲣⲉ ⲩϫⲓⲧϥ̅
<lb n="812"/>ⲉ ⲣⲏⲥ ⲉ ⲑⲏⲃⲁⲉⲓⲥ ⲉ ⲣⲁⲧϥ̅ ⲛ ⲉⲩⲧⲩⲭⲓⲁⲛⲟⲥ ⲡⲇⲟⲩⲝ
<lb n="813"/>ⲛ̅ ⲑⲏⲃⲁⲉⲓⲥ :—
<lb n="814"/>ⲦⲘⲈϨ ϢⲞⲘⲦⲈ· Ⲅ̅· Ⲙ̅ⲘⲀⲢⲦⲨⲢⲒⲀ Ⲙ̅
<lb n="815"/>ⲠϨⲀⲄⲒⲞⲤ ⲀⲠⲀ ⲂⲒⲔⲦⲰⲢ· ϨⲚ̅ ⲞⲨⲈⲒⲢⲎⲚⲎ
<lb n="816"/>Ⲛ̅ⲦⲈ ⲠⲚⲞⲨⲦⲈ ϨⲀⲘⲎⲚ·
<lb n="817"/><hi rend="decorative">—</hi>
<lb n="818"/>Ϩⲣⲁⲓ ⲇⲉ ϩⲛ̅ ⲥⲟⲩ ϫⲟⲩⲱⲧ ⲙ̅ ⲫⲁⲣⲙⲟⲩⲧⲉ· ⲁⲩⲉⲝⲱⲣⲓⲍⲉ
<lb n="819"/>ⲙ̅ ⲡⲙⲁⲕⲁⲣⲓⲟⲥ ⲁⲡⲁ ⲃⲓⲕⲧⲱⲣ· ⲁⲩⲉⲛⲧϥ̅ ⲉ ⲣⲏⲥ·
<lb n="820"/>ⲙ̅ ⲙⲏⲧ ⲛ̅ϩⲟⲟⲩ ϩⲓⲧⲛ̅ ϥⲧⲟⲟⲩ ⲙ̅ⲙⲁⲙⲁⲧⲟⲓ (sic)· ⲉⲣⲉ
<lb n="821"/>ⲟⲩⲕⲟⲗⲗⲁⲣⲓⲟⲛ ϩⲙ̅ ⲡⲉϥⲙⲁⲕϩ̅· ⲉⲣⲉ ⲟⲩϩⲁⲗⲉⲥⲓⲥ (sic)
<lb n="822"/>ϩⲛ̅ ⲛⲉϥϭⲓϫ· ⲉⲣⲉ ⲟⲩⲡⲁⲓⲇⲁⲓⲥ ϩⲛ̅ ⲛⲉϥⲟⲩⲣⲏⲏⲧⲉ·
<lb n="823"/>ⲁϥⲁⲇⲱⲛⲉⲓ ϩⲓⲧⲛ̅ ⲛ̅ⲃⲁⲍⲁⲛⲟⲥ· ⲙ̅ⲙⲁⲧⲟⲓ ⲇⲉ ⲛ̅ ⲧⲉⲣ
<lb n="824"/>ⲟⲩⲡⲱϩ ⲉ ⲁⲛϯⲛⲱⲟⲩ· ⲁⲩⲙⲉⲛⲉ ⲡϫⲟⲓ ⲉ ⲡⲉⲕⲣⲟ·
<lb n="825"/>ⲁⲩϭⲛ̅ⲧϥ̅ ⲙ̅ ⲡⲉϩⲟⲟⲩ ⲉⲧ ⲙ̅ⲙⲁⲩ ⲛ̅ⲧⲁ ⲡϩⲏⲅⲉⲙⲱⲛ
<lb n="826"/>ⲃⲱⲕ ⲉ ⲣⲏⲥ· ⲁⲩⲛⲉϩ ⲧⲗⲁⲃⲱ[ⲓ] ⲇⲉ ⲁⲩⲣ̅ ϩⲱⲧ ⲉ ⲣⲏⲥ·
<lb n="827"/>ⲁⲩⲧⲁϩⲉ ⲡⲕⲟⲙⲉⲥ ⲉϥⲙⲟⲟⲛⲉ ⲉⲩⲙⲟⲩⲉⲓ ϩⲛ̅ ⲧⲙⲏⲏⲧⲉ
<lb n="828"/>ⲙ̅ ⲡⲉⲓⲉ̅ⲣⲟ· ϫⲉ ⲛⲉ ⲙⲛ̅ ⲧⲏⲩ ⲛ̅ ⲃⲟⲗ·
<lb n="829"/>Ⲙ̅ⲙⲁⲧⲟⲓ ⲇⲉ ⲁⲩⲉⲓⲛⲉ ⲛ ⲁⲡⲁ ⲃⲓⲕⲧⲱⲣ ⲉ ϩⲣⲁⲓ ϩⲙ̅
<lb n="830"/>ⲡⲟⲩⲉⲛ̅ⲧ̅ ⲙ̅ ⲡϫⲟⲓ· ⲛⲉ ⲡⲉϥⲙⲛ̅ⲧ̅ⲥⲛⲟⲟⲩ ⲛ̅ ϩⲟⲟⲩ ⲡⲉ
<lb n="831"/>ⲙ̅ⲡ ϥ̅ⲟⲩⲱⲙ ⲟⲩⲇⲉ ⲙ̅ⲡⲉ ϥⲥⲱ· ⲁⲩⲡⲁⲣⲁⲇⲓⲇⲟⲩ
<lb n="832"/>ⲙ̅ⲙⲟϥ ⲛ̅ ⲉⲩⲧⲩⲭⲓⲁⲛⲟⲥ ⲡⲇⲟⲩⲝ· ⲁⲩϯ ⲛⲁϥ ⲛ̅
<lb n="833"/>ⲧⲁⲛⲁⲫⲟⲣⲁ· ⲕⲁⲧⲁ ⲑⲉ ⲛ̅ⲧ ⲁϥⲕⲉⲗⲉⲩⲉ ⲙ̅ⲙⲟⲥ ⲛ̅ϭⲓ
<lb n="834"/>ⲡⲕⲟⲙⲉⲥ ⲛ̅ ⲣⲁⲕⲟⲧⲉ· ⲁⲡⲁ ⲃⲓⲕⲧⲱⲣ ⲇⲉ ⲡⲉϫⲁϥ ϩⲙ̅
<lb n="835"/>ⲡⲉϥϩⲏⲧ· ϫⲉ ⲟⲩⲟⲛ ⲡⲉⲧ ⲉⲣⲉ ⲡⲉⲓ ⲁⲛⲟⲙⲟⲥ ⲛⲁⲁϥ
<lb n="836"/>ⲛⲁⲓ· ⲭⲱⲣⲓⲥ ⲛⲉⲧ ϩⲙ̅ ⲡⲁ ⲥⲱⲙⲁ :— 
</pb>
<pb xml:id="15b ⲗ̅">
<lb n="837"/> Ⲧⲟⲧⲉ ⲁϥⲕⲉⲗⲉⲩⲉ̅ ⲉ ⲧⲣⲉ ⲩⲙⲟⲟⲛⲉ ⲉ ⲡⲉⲕⲣⲟ· ⲛ̅ⲥⲉⲥⲙⲓⲛⲉ
<lb n="838"/>ⲙ̅ ⲡⲃⲏⲙⲁ ϩⲙ̅ ⲡⲙⲁ ⲉⲧ ⲙ̅ⲙⲁⲩ· ϩⲧⲟⲟⲩⲉ ⲇⲉ ⲛ̅ ⲧⲉⲣⲉ
<lb n="839"/>ϥϣⲱⲡⲉ· ⲁⲩⲧⲁⲙⲓⲟ ⲡⲃⲏⲙⲁ· ⲁⲡⲁ ⲃⲓⲕⲧⲱⲣ ⲇⲉ ⲁϥⲣ̅
<lb n="840"/>ⲧⲉⲩϣⲏ ⲧⲏⲣⲥ̅ ⲙ̅ ⲡⲉⲥⲏⲧ ⲙ̅ⲡⲟⲩⲉⲛ̅ⲧ̅ ⲙ̅ ⲡϫⲟⲓ· ⲉϥ‐
<lb n="841"/>ⲥⲙⲟⲩ ⲉ ⲡⲛⲟⲩⲧⲉ ⲉϥϫⲱ ⲙ̅ⲙⲟⲥ· ϫⲉ ⲕⲥⲙⲁⲙⲁⲁⲧ
<lb n="842"/>ⲡⲣ̅ⲣⲟ ⲛ̅ ⲛⲁⲓⲱⲛ ⲧⲏⲣⲟⲩ· ⲡⲉⲓⲱⲧ ⲡⲡⲁⲛⲧⲱⲕⲣⲁⲧⲱⲣ
<lb n="843"/>ⲙⲛ̅ ⲡⲉⲕⲙⲟⲛⲟⲅⲉⲛⲏⲥ ⲛ̅ ϣⲏⲣⲉ ⲓⲥ̅ ⲡⲉⲭⲣ̅ⲥ̅ ⲡⲉⲛϫⲥ̅·
<lb n="844"/>ⲡⲁⲓ ⲉⲧ ⲛⲟⲩϩⲙ̅ ⲙ̅ⲙⲟⲓ ϩⲙ̅ ⲙⲁ ⲛⲓ̈ⲙ ⲉⲧ ⲟⲩⲛⲁϫⲓⲧ
<lb n="845"/>ⲉ̅ ⲣⲟϥ· ⲉⲕⲉⲁⲁϩ ⲉⲣⲁⲧⲕ̅ ⲛⲙ̅ⲙⲁⲓ̈ ⲟⲛ· ⲛⲅ̅ ϣⲱⲡⲉ
<lb n="846"/>ⲛⲙ̅ⲙⲁⲓ· ⲙ̅ ⲡⲙ̅ⲧⲟ ⲉ ⲃⲟⲗ ⲙ̅ ⲡⲉⲓ ⲁⲛⲟⲙⲟⲥ· ⲧⲟⲧⲉ
<lb n="847"/>ⲁϥⲕⲉⲗⲉⲩⲉ ⲛ̅ϭⲓ ⲉⲩⲧⲩⲭⲓⲁⲛⲟⲥ· ⲉ ⲧⲣⲉ ⲩⲉⲓⲛⲉ ⲙ̅ⲙⲟϥ
<lb n="848"/>ⲉ ⲡⲉⲕⲣⲟ· ⲁⲩⲱ ⲡⲉϫⲁϥ ⲛⲁϥ· ϫⲉ ⲛ̅ⲧⲟⲕ ⲡⲉ ⲃⲓⲕⲧⲱⲣ
<lb n="849"/>ⲡⲙⲁⲅⲟⲥ· ⲧⲉⲛⲟⲩ ϭⲉ ⲉⲕⲣ̅ ⲙⲁⲅⲓⲁ ϩⲛ̅ ⲟⲩ ⲙⲁⲧⲁⲙⲟⲓ·
<lb n="850"/>ⲙ̅ⲡⲁⲧ ⲉⲓϩⲩⲃⲣⲓⲍⲉ ⲙ̅ⲙⲟⲕ ⲛⲅ̅ ⲙⲟⲩ· ⲁϥⲟⲩⲱϣⲃ̅ ⲛ̅ϭⲓ
<lb n="851"/>ⲁⲡⲁ ⲃⲓⲕⲧⲱⲣ ⲡⲉϫⲁϥ ⲙ̅ ⲡⲇⲟⲩⲝ· ϫⲉ ⲁⲛⲅ̅ ⲟⲩⲙⲁ‐
<lb n="852"/>ⲅⲟⲥ ⲁⲛ· ⲟⲩⲇⲉ ⲛ̅ⲧⲁⲩϫⲡⲟⲓ ⲁⲛ ⲉ ⲡⲉⲓ ϩⲱⲃ· ⲁⲗⲗⲁ
<lb n="853"/>ⲁⲛⲅ̅ ⲟⲩϩⲙ̅ϩⲁⲗ ⲙ̅ ⲡⲉⲭⲣ̅ⲥ̅ ⲓⲥ̅· ⲡⲁⲓ ⲉⲧ ⲛⲟⲩϩⲙ̅ ⲙ̅‐
<lb n="854"/>ⲙⲟⲓ ϩⲛ̅ ⲛⲁ ⲑⲗⲓⲯⲓⲥ ⲧⲏⲣⲟⲩ·
<lb n="855"/>Ⲉⲩⲧⲩⲭⲓⲁⲛⲟⲥ ⲇⲉ ⲡⲉϫⲁϥ ⲛⲁϥ· ϫⲉ ⲉ ⲧⲃⲉ ⲟⲩ ⲣⲱ ⲙ̅ⲡⲉ
<lb n="856"/>ⲕⲑⲩⲥⲓⲁⲍⲉ ⲙ̅ⲡⲁⲧ ⲉⲕⲃⲱⲕ ϩⲛ̅ ⲛⲉⲓ ⲃⲁⲍⲁⲛⲟⲥ· ⲗⲟⲓⲡⲟⲛ
<lb n="857"/>ⲧⲉⲛⲟⲩ ⲁⲙⲟⲩ ⲛⲅ̅ ⲑⲩⲥⲓ̈ⲁⲍⲉ· ⲙⲛ̅ ⲣⲱⲙⲉ ⲙ̅ ⲡⲉⲓ ⲙⲁ
<lb n="858"/>ϫⲉ ⲉⲩⲛⲁⲛⲁⲩ ⲉ ⲣⲟⲕ· ⲁϥⲟⲩⲱϣⲃ̅ ⲛ̅ϭⲓ ⲁⲡⲁ ⲃⲓⲕⲧⲱⲣ·
<lb n="859"/>ϫⲉ ⲟⲩⲕ ⲟⲩⲛ̅ ⲛ̅ⲧⲁⲓ̈ⲣ̅ 
</pb>
<pb xml:id="16a ⲗ̅ⲁ̅"> ϩⲟⲧⲉ ϩⲏⲧϥ̅ ⲛ̅ⲣⲱⲙⲉ ⲙ̅ⲡ 
<lb n="860"/>ⲉⲓⲑⲩⲥⲓⲁⲍⲉ· ⲁⲗⲗⲁ ⲛ̅ⲧⲁⲓ̈ⲣ̅ ϩⲟⲧⲉ ϩⲏⲧϥ̅ ⲙ̅ ⲡⲁ ϫⲟⲉⲓⲥ
<lb n="861"/>ⲓⲥ̅ ⲡⲉⲭⲣⲥ̅· ϥⲥⲏϩ ⲅⲁⲣ ϫⲉ ⲙ̅ⲡⲣ̅ ⲣ̅ ϩⲟⲧⲉ ϩⲏⲧⲟⲩ ⲛ̅
<lb n="862"/>ⲛⲉⲧ ⲛⲁⲙⲟⲟⲩⲧ ⲙ̅ ⲡⲉⲧⲛ̅ⲥⲱⲙⲁ ϩⲓϫⲙ̅ ⲡⲕⲁϩ· ⲉⲙⲛ̅
<lb n="863"/>ⲧ ⲟⲩϩⲟⲩⲟ̅ ⲉ̅ ⲡⲁⲓ̅ ⲉ ⲁⲁϥ ⲛⲏⲧⲛ̅· ⲁⲗⲗⲁ ⲁⲣⲓ ϩⲟⲧⲉ ϩⲏⲧϥ̅
<lb n="864"/>ⲙ̅ ⲡⲉⲧⲉ ⲟⲩⲛ̅ϭⲟⲙ ⲙ̅ⲙⲟϥ ⲉ ⲧⲁⲕⲟ ⲛ̅ⲧⲉⲧⲛ̅ⲯⲩⲭⲏ
<lb n="865"/>ⲙⲛ̅ ⲡⲉⲧⲛ̅ⲥⲱⲙⲁ ϩⲣⲁⲓ ϩⲛ̅ ⲧⲅⲉϩⲉⲛⲛⲁ·
<lb n="866"/>Ⲡⲇⲟⲩⲝ ⲇⲉ ⲡⲉϫⲁϥ· ϫⲉ ⲛ̅ⲧⲁⲕⲉⲓ ⲉ ⲡⲉⲓ ⲙⲁ ⲉ ⲡⲓⲑⲉ
<lb n="867"/>ⲙ̅ⲙⲟⲛ ϩⲛ̅ ⲟⲩϩⲟⲙⲉⲗⲓⲁ ⲉⲥϣⲟⲩⲉⲓⲧ :— ⲉⲕϣⲁⲛⲧⲟⲗⲙⲁ
<lb n="868"/>ⲛ̅ ⲕⲉ ⲥⲟⲡ ⲉ ϣⲁϫⲉ ⲙ̅ ⲡⲁ ⲙ̅ⲧⲟ ⲉ ⲃⲟⲗ· ϯⲛⲁⲧⲣⲉ
<lb n="869"/>ⲩⲥⲱⲗⲡ̅ ⲙ̅ ⲡⲉⲕⲗⲁⲥ· ⲛ̅ ⲥⲁⲃⲏⲗ ⲅⲁⲣ ⲉ ⲧⲃⲉ ⲡⲉⲕⲉⲓⲱⲧ·
<lb n="870"/>ⲛ ⲉⲓⲛⲁⲁⲛⲉⲭⲉ ⲛⲁⲕ ⲁⲛ ⲡⲉ· ⲛ̅ⲥⲁⲗⲓⲥⲧⲏⲥ ⲅⲁⲣ ϩⲓ
<lb n="871"/>ϣⲁⲗⲣ̅ⲡⲉ ⲙⲉⲩⲛⲉϫ ⲗⲁⲁⲩ ⲉ ⲡⲉⲙⲧⲱⲕ ⲛ̅ ⲧⲥⲓⲟⲟⲩⲛ·
<lb n="872"/>ⲉⲡⲉⲓ ⲇⲏ ⲕⲙ̅ⲡϣⲁ ⲙ̅ ⲡⲙⲟⲩ· ⲁⲩⲭⲣⲱ ⲛⲁⲕ ⲛ̅ⲛⲁⲓ·
<lb n="873"/>ϥⲕⲉⲗⲉⲩⲉ̅ ⲛ̅ϭⲓ ⲡⲇⲟⲩⲝ ⲉ ⲧⲣⲉ ⲩⲉⲓⲛⲉ ⲛ̅ ⲛⲉϥϭⲓϫ ϩⲓ
<lb n="874"/>ⲡⲁϩⲟⲩ ⲙ̅ⲙⲟϥ· ⲁⲩⲥⲱⲗⲡ̅ ⲙ̅ ⲡⲉϥⲗⲁⲥ ⲙⲛ̅ ϩⲧⲏⲩ ⲛ̅
<lb n="875"/>ⲛⲉϥⲥⲡⲟⲧⲟⲩ· ⲁⲩⲱ ⲁϥⲧⲣⲉ ⲩⲉⲓⲛⲉ ⲉ ⲃⲟⲗ ⲛ̅ ⲛⲉϥⲁⲛ‐
<lb n="876"/>ⲁⲅⲕⲁⲓⲟⲛ· ⲛ̅ⲥⲉⲡⲉϩⲧ̅ ⲛⲉϩ ⲉ ⲡⲉⲥⲏⲧ ⲉ ⲣⲟⲟⲩ ⲉϥⲃⲣ̅ⲃⲣ̅·
<lb n="877"/>ⲁⲩⲱ ⲁϥⲧⲣⲉ ⲩⲛⲟⲩϫⲉ ⲉ ⲣⲟⲟⲩ ⲛ̅ ϩⲉⲛⲥⲁϩϥ̅ ⲙ̅ ⲡⲉⲛⲓ̈ⲡⲉ·
<lb n="878"/>ⲙⲛ̅ ϩⲉⲛⲕⲟⲟⲩⲉ ⲉⲩⲗⲟⲃϣ̅ ⲛ̅ ⲕⲱϩⲧ̅· ⲁϥⲧⲁⲁⲩ ⲉ ϩⲟⲩⲛ
<lb n="879"/>ⲉ ⲛⲉϥⲙⲁⲁϫⲉ· ⲁⲩϩⲱⲧⲉ ⲙ̅ⲙⲟⲟⲩ ⲛ̅ ϩⲏⲧⲟⲩ :— ϩⲱⲥⲧⲉ
<lb n="880"/>ⲛϥ̅ⲛⲉϩⲥⲉ ⲛ̅ϭⲓ ⲟⲩⲕⲁⲡⲛⲟⲥ ϩⲛ̅ ⲧⲙⲏⲏⲧⲉ ⲙ̅ ⲡⲉϥⲁⲛ‐
<lb n="881"/>ⲕⲉⲫⲁⲗⲟⲥ· ⲁⲩⲱ ⲁϥⲧⲣⲉ ⲩϩⲱⲧⲉ ⲛ̅ ⲛ̅ⲥⲏⲃⲉ ⲛ̅ⲣⲁⲧϥ̅·
<lb n="882"/>ⲙⲛ̅ ⲡϣⲁⲣ ⲛ̅ ⲧⲉϥⲁⲡⲉ· ⲁⲩⲱ ⲁϥⲧⲣⲉ ⲩⲡⲱⲣϣ̅ ϩⲁⲣⲟϥ
<lb n="883"/>ⲛ̅ ϩⲉⲛϫⲃ̅ⲃⲥ̅ ⲛ̅ ⲕⲱϩⲧ̅· ⲁϥⲧⲣⲉ ⲩⲉⲓⲛⲉ ⲟⲛ ⲛ̅ ϩⲉⲛⲕⲱϩⲧ̅·
<lb n="884"/>ⲛ̅ⲥⲉⲛⲟⲩϫⲉ ⲙ̅ⲙⲟⲟⲩ ϩⲁ ⲡⲉϥⲥⲱⲙⲁ· ⲡⲇⲟⲩⲝ ⲇⲉ
<lb n="885"/> ⲡⲉϫⲁϥ ⲛⲁϥ· 
</pb>
<pb xml:id="16b ⲗ̅ⲃ̅"> ϫⲉ ⲕⲛⲁⲑⲩⲥⲓⲁ̅ⲍⲉ ϫⲓⲛ ⲙ̅ⲙⲟⲛ·
<lb n="886"/>ϯⲛⲁⲙⲟⲟⲩⲧ ⲙ̅ⲙⲟⲕ ϩⲛ̅ ϩⲉⲛⲃⲁⲍⲁⲛⲟⲥ ⲉⲩⲛⲁϣⲧ̅·
<lb n="887"/>ⲁⲩⲱ ⲁϥⲧⲣⲉ ⲩⲉⲓⲛⲉ ⲛ̅ ϩⲉⲛⲕⲣⲁⲩⲗⲁ ⲉⲩⲙⲉϩ ⲛ̅
<lb n="888"/>ⲗⲁⲙϫⲁⲧ ⲉϥⲃⲣ̅ⲃⲣ̅· ⲁⲩⲡⲁϩⲧⲟⲩ ⲉ ⲡⲉⲥⲏⲧ ϩⲛ̅ ⲧϥ̅ϣ‐
<lb n="889"/>ⲟⲩⲱⲃⲉ·
<lb n="890"/>Ⲡⲉϫⲉ ⲡⲇⲟⲩⲝ ⲛⲁϥ ϫⲉ ⲕⲛⲁⲑⲩⲥⲓⲁⲍⲉ ϫⲓⲛ ⲙ̅ⲙⲟⲛ·
<lb n="891"/>ⲕⲛⲁⲙⲟⲩ ϩⲛ̅ ⲛ̅ⲃⲁⲍⲁⲛⲟⲥ· ϥⲟⲩⲱ̅ϣⲃ̅ ⲛ̅ϭⲓ ⲡⲙⲁⲕⲁ‐
<lb n="892"/>ⲣⲓⲟⲥ· ⲁⲡⲁ ⲃⲓⲕⲧⲱⲣ ⲡⲉϫⲁϥ ⲛⲁϥ ⲙ̅ ⲡⲇⲟⲩⲝ· ϫⲉ
<lb n="893"/>ⲟⲩⲟⲓ ⲛⲁⲕ ⲱ̅ ⲡⲇⲟⲩⲝ· ϫⲉ ⲁⲕⲁⲣⲛⲁ ⲙ̅ ⲡⲛⲟⲩⲧⲉ
<lb n="894"/>ⲉ ⲧⲃⲉ ϩⲉⲛⲙⲟⲩⲛⲅ̅ ⲛ̅ϭⲓϫ ⲥⲉⲛⲁⲕⲟⲗⲁⲍⲉ ⲙ̅ⲙⲟⲕ ⲙⲛ̅
<lb n="895"/>ⲛⲉⲕⲣ̅ⲣⲱⲟⲩ ϩⲛ̅ ϩⲉⲛ ⲕⲟⲗⲁⲥⲓⲥ ⲉⲩⲛⲁϣⲧ̅· ⲁϥϭⲱⲛⲧ̅
<lb n="896"/>ⲇⲉ ⲛ̅ϭⲓ ⲉⲩⲧⲩⲭⲓⲁⲛⲟⲥ· ϫⲉ ⲁϥϫⲓ ⲟⲩⲃⲁ ⲉ ⲡⲣ̅ⲣⲟ ⲙⲛ̅
<lb n="897"/>ⲛ̅ⲛⲟⲩⲧⲉ· ⲡⲉϫⲁϥ ⲛⲁϥ ϫⲉ ⲉϣϫⲉ ⲕⲛⲁⲑⲩⲥⲓⲁⲍⲉ ⲁⲛ·
<lb n="898"/>ⲁⲩⲱ ⲁⲕϩⲩⲃⲣⲓⲍⲉ ⲙ̅ ⲡⲇⲓⲕⲁⲥⲧⲏⲣⲓⲟⲛ· ⲁⲡⲟⲗⲁⲩⲉ̅
<lb n="899"/>ⲙ̅ⲙⲟⲕ ϩⲛ̅ ⲧⲉⲕⲝⲱⲣⲓⲥϯⲁ ϣⲁⲛⲧ ⲉⲕⲙⲟⲩ·
<lb n="900"/>Ⲁϥⲟⲩ[ⲱ]ϣⲃ̅ ⲛ̅ϭⲓ ⲉⲡⲓⲫⲁⲛⲓⲟⲥ ⲡⲛⲟⲩⲙⲉⲣⲁⲣⲓⲟⲥ· ϫⲉ
<lb n="901"/>ⲥⲱⲧⲙ̅ ⲉ ⲣⲟⲓ ⲛⲧⲁϫⲱ ⲛⲁⲕ ⲙ̅ ⲡⲉⲓ ϣⲁϫⲉ ⲡⲁ ϫⲥ̅
<lb n="902"/>ⲡⲕⲟⲙⲉⲥ· ⲉⲓⲥ ⲟⲩⲕⲁⲥⲧⲣⲟⲛ ⲥⲁ ⲣⲏⲥ ⲙ̅ⲙⲟⲛ ⲉϥϣⲏϥ·
<lb n="903"/>ⲉⲙⲛ̅ ⲗⲁⲁⲩ ⲛ̅ ⲣⲱⲙⲉ ⲛ̅ ϩⲏⲧϥ̅· ⲉⲓⲥ ⲁⲙⲛ̅ⲧⲏ ⲛ̅ⲣⲟⲙⲡⲉ
<lb n="904"/>ϫⲓⲛ ⲧⲁⲓⲣ̅ ⲙⲁⲧⲟⲓ· ⲙ̅ⲡ ⲉⲓⲛⲁⲩ ⲉ ⲣⲱⲙⲉ ⲛ̅ ϩⲏⲧϥ̅·
<lb n="905"/>ⲧⲉⲛⲟⲩ ϭⲉ ⲉⲝⲱⲣⲓⲍⲉ ⲙ̅ⲙⲟϥ ⲉ ⲡⲙⲁ ⲉⲧ ⲙ̅ⲙⲁⲩ ϣⲁⲛⲧ
<lb n="906"/>ϥ̅ⲙⲟⲩ·
<lb n="907"/>Ⲁϥⲕⲉⲗⲉⲩⲉ ⲛ̅ϭⲓ ⲡⲕⲟⲙⲉⲥ ⲛ̅ ⲑⲩⲃⲁⲉⲓⲥ· ⲛ̅ ⲟⲩⲁⲡⲟⲫⲁⲥⲓⲥ
<lb n="908"/>ⲉϥϫⲱ ⲙ̅ⲙⲟⲥ ⲛ̅ ⲧⲉⲓ ϩⲉ· ϫⲉ ⲁⲛⲟⲕ ⲉⲩⲧⲩⲭⲓⲁⲛⲟⲥ·
<lb n="909"/>ϯⲕⲉⲗⲉⲩⲉ̅ ⲉ ⲧⲣⲉ ⲩϫⲓ ⲙ̅ ⲡⲉⲓ ⲁⲛϩⲟⲥⲓⲟⲥ ϫⲉ ⲃⲓⲕⲧⲱⲣ·
<lb n="910"/> ⲉ ⲡⲕⲁⲥⲧⲣⲟⲛ ⲛ̅ ϩⲓⲉⲣⲁⲕⲓⲟⲛ· ⲛ̅ⲥⲉⲕⲁⲁϥ ϩⲙ̅ ⲡⲙⲁ ⲉ
</pb>
<pb xml:id="17a ⲗ̅ⲅ̅">ⲧ
<lb n="911"/>ⲙ̅ⲙⲁⲩ ϣⲁⲛⲧ ϥ̅ⲙⲟⲩ· ⲛ̅ⲧⲉⲩⲛⲟⲩ ⲁ ϥⲧⲟⲟⲩ ⲙ̅‐
<lb n="912"/>ⲙⲁⲧⲟⲓ ϩⲁⲣⲡⲁⲍⲉ ⲙ̅ⲙⲟϥ· ⲁⲩϫⲓⲧϥ̅ ⲉ ⲡⲙⲁ ⲉⲧ
<lb n="913"/>ⲙ̅ⲙⲁⲩ·
<lb n="914"/>Ⲡⲅⲉⲛⲛⲁⲓⲟⲥ ⲇⲉ ⲁⲡⲁ ⲃⲓⲕⲧⲱⲣ ⲛⲉϥⲧⲁϫⲣⲏⲩ ⲡⲉ· ⲁϥ‐
<lb n="915"/>ⲁⲡⲟⲗⲟⲅⲓ̈ⲍⲉ ⲛ̅ϥⲧⲟⲟⲩ ⲛ̅ ⲇⲓⲕⲁⲥⲧⲏⲣⲓⲟⲛ ϣⲁ ⲧⲉⲛⲟⲩ·
<lb n="916"/>ⲁⲥϣⲱⲡⲉ ⲇⲉ ⲉⲣⲉ ⲡⲙⲁⲕⲁⲣⲓⲟⲥ ⲁⲡⲁ ⲃⲓⲕⲧⲱⲣ ⲙ̅ ⲡⲃⲟⲗ
<lb n="917"/>ⲙ̅ ⲡⲇⲓⲕⲁⲥⲧⲏⲣⲓⲟⲛ ⲛ̅ ⲟⲩϩⲟⲟⲩ· ⲁ ⲡⲇⲓⲁⲃⲟⲗⲟⲥ ⲉⲓ
<lb n="918"/>ϣⲁ ⲣⲟϥ ⲙ̅ ⲡⲉⲥⲙⲟⲧ ⲛ̅ ⲟⲩⲙⲁⲧⲟⲓ· ⲡⲉϫⲁϥ ⲛⲁϥ ϫⲉ
<lb n="919"/>ⲭⲁⲣⲉ (sic) ⲁⲡⲁ ⲃⲓⲕⲧⲱⲣ· ⲁⲛⲅ̅ ⲟⲩⲙⲁⲧⲟⲓ ⲛ̅ⲧⲉ ⲡⲡⲁⲗ‐
<lb n="920"/>ⲗⲁⲧⲓⲟⲛ ⲙ̅ ⲡⲣ̅ⲣⲟ· ⲛ̅ⲧⲁ ⲡⲉⲕⲉⲓⲱⲧ ⲧⲛ̅ⲛⲟⲟⲩⲧ ⲛ̅ⲥⲱⲕ·
<lb n="921"/>ϫⲉ ⲧⲱⲟⲩⲛ ⲁⲙⲟⲩ ⲛⲁⲓ ⲛ̅ⲧⲁⲁⲕ ⲛ̅ ⲥⲧⲣⲁⲧⲏⲗⲁⲧⲏⲥ·
<lb n="922"/>ⲙⲏ ⲙ̅ⲡ ⲉⲓϩⲓⲥⲉ ⲉ ⲣⲟⲕ ϫⲉ ⲁⲙⲟⲩ ⲛ̅ⲧⲁⲁⲕ ⲙ̅ⲡ
<lb n="923"/>ⲉⲕⲥⲱⲧⲙ̅ ⲛ̅ⲥⲱⲓ· ⲛ̅ⲧⲟⲕ ⲙⲁⲩⲁⲁⲕ ⲡⲉ ⲛⲧⲁⲕⲥⲱⲕ ⲉ
<lb n="924"/>ϫⲱⲕ ⲛ̅ ⲛⲉⲓ ϩⲓⲥⲉ· ϩⲉⲛ ⲕⲉ ⲁⲗⲗⲱⲧⲣⲓⲟⲛ ⲛⲉⲧ ⲟⲩⲱⲙ
<lb n="925"/>ⲛ̅ ⲛⲉⲕⲁⲅⲁⲑⲟⲛ :— ⲛⲅ̅ ⲥⲟⲟⲩⲛ ⲁⲛ ϫⲉ ⲛ̅ⲧⲕ̅ ⲟⲩϣⲏⲣⲉ
<lb n="926"/>ⲛ̅ ⲟⲩⲱⲧ· ⲁ ⲛⲉⲕⲉⲓⲟⲧⲉ ϩⲉ ⲉ ⲣⲟⲥ ϫⲉ ⲙⲛ̅ ϣⲏⲣⲉ
<lb n="927"/>ⲛ̅ⲥⲱⲟⲩ· ⲁⲩⲥⲉϩ ⲛϣⲓ ⲛ̅ ⲧⲉⲩϩⲙ̅ϩⲁⲗ ⲛⲁⲩ ⲛ̅ϣⲏⲣⲉ·
<lb n="928"/>ⲛ̅ⲧⲉϥ ⲧⲉⲛⲟⲩ ⲡⲉⲧ ⲧⲁⲗⲏⲩ ⲉ ⲛⲉϩⲧⲱⲱⲣ· ⲁⲩⲱ ⲁϥⲁϥ
<lb n="929"/>ⲛ̅ ⲕⲟⲙⲉⲥ ⲉ ⲡⲉⲕⲙⲁ· ⲛⲉⲕϩⲃ̅ⲥⲟⲟⲩⲉ ⲛⲉϥⲫⲟⲣⲉⲓ ⲙ̅‐
<lb n="930"/>ⲙⲟⲟⲩ ⲁⲕⲥⲱⲣⲙ̅ ϩⲱⲱⲕ ⲛ̅ ⲧⲉⲕⲯⲩⲭⲏ ϩⲛ̅ ϩⲉⲛ‐
<lb n="931"/>ⲑⲗⲓⲯⲓⲥ· ⲁⲩⲱ ⲉⲓⲥ ϩⲏⲏⲧⲉ ⲕϣⲟⲟⲡ ϩⲛ̅ ⲧⲉⲓ ⲉⲣⲏⲙⲓⲁ·
<lb n="932"/>ⲙⲏ ⲛⲅ̅ ⲣ̅ ϩⲟⲧⲉ ⲁⲛ ϫⲉ ⲛ̅ⲛⲉ ⲛ̅ⲥⲟⲟⲛⲉ ⲉⲓ ⲉ ϫⲱⲕ ⲛ̅
<lb n="933"/>ⲧⲉⲩϣⲏ· ⲧⲟⲧⲉ ⲁϥⲁⲣⲭⲉ ⲛ̅ϭⲓ ⲡⲇⲓⲁⲃⲟⲗⲟⲥ ⲉ ⲉⲓⲛⲉ
<lb n="934"/>ⲉ ϩⲣⲁⲓ ⲛ̅ ⲟⲩⲭⲁⲣⲧⲏⲥ· ⲁϥⲥⲟⲟⲩⲧⲛ̅ ⲙ̅ⲙⲟϥ ⲉ ⲣⲟϥ
<lb n="935"/>ⲡⲉϫⲁϥ· ϫⲉ ⲙⲱ ⲛⲅ̅ ⲥⲟⲩⲉⲛ ⲧϭⲓϫ ⲛ̅ ⲥϩⲁⲓ ⲙ̅
<lb n="936"/>ⲡⲉⲕⲉⲓⲱⲧ ⲙⲛ̅ ⲧⲉϥⲥⲫⲣⲁⲅⲓⲥ·
<lb n="937"/>Ⲁⲡⲁ ⲃⲓⲕⲧⲱⲣ ⲇⲉ ⲁϥⲙⲉϩ ⲉⲓⲁⲧϥ̅ ϩⲙ̅ ⲡⲣⲱⲙⲉ ⲁϥ‐
<lb n="938"/>ⲥⲟⲩⲱ̅ⲛϥ̅ ϫⲉ ⲟⲩⲫⲁⲛⲧⲁⲥⲙⲁ ⲡⲉ· ⲡⲉϫⲁϥ ⲛⲁϥ :— 
</pb>
<pb xml:id="17b ⲗ̅ⲇ̅">
<lb n="939"/>ϫⲉ ⲥⲁϩⲱⲕ ⲉ ⲃⲟⲗ ⲙ̅ⲙⲟⲓ· ϫⲉ ⲉ ⲧⲃⲏⲏ̅ⲧⲕ̅ ⲉⲣⲉ ⲡⲕⲟⲥ‐ 
<lb n="940"/>ⲙⲟⲥ ⲧⲏⲣϥ̅ ϣⲧⲣ̅ⲧⲱⲣ· ⲁⲩⲱ ⲉⲩⲟ̅ ⲛ̅ⲣⲉϥϣⲙ̅ϣⲉ
<lb n="941"/>ⲉⲓⲇⲱⲗⲟⲛ· ⲁϥⲕⲧⲉ ϩⲣⲁϥ ⲉ ⲡⲓⲉⲃⲧ ⲛ̅ϭⲓ ⲡⲙⲁⲕⲁⲣⲓⲟⲥ
<lb n="942"/>ⲁⲡⲁ ⲃⲓⲕⲧⲱⲣ ⲡⲉϫⲁϥ· ϫⲉ ϣⲛ̅ ϩⲧⲏⲕ ⲉ ϫⲱⲓ· ⲡϣⲏⲣⲉ
<lb n="943"/>ⲛ̅ ⲟⲩⲱⲧ ⲛ̅ⲧⲉ ⲡⲉϥⲉⲓⲱⲧ ⲡⲁ ϫⲟⲉⲓ̈ⲥ ⲓⲥ̅ ⲡⲉⲭⲣ̅ⲥ̅· ⲉⲕⲉⲛ‐
<lb n="944"/>ⲟⲩϩⲙ̅ ⲙ̅ⲙⲟⲓ ϩⲛ̅ ⲛⲁ ⲑⲗⲓⲯⲓⲥ ⲧⲏⲣⲟⲩ· ⲁⲩⲱ ⲛ ⲧⲉⲣⲉ
<lb n="945"/>ⲡⲇⲓⲁⲃⲟⲗⲟⲥ ⲥⲱⲧⲙ̅ ⲉ ⲡⲣⲁⲛ ⲛ̅ⲓⲥ̅ ⲛ̅ⲧⲉⲩⲛⲟⲩ ⲁϥⲣ̅ ⲁⲧ
<lb n="946"/>ⲟⲩⲱⲛϩ̅ ⲉ ⲃⲟⲗ·
<lb n="947"/>Ⲁⲡⲁ ⲃⲓⲕⲧⲱⲣ ⲇⲉ ⲛⲉϥϣⲟⲟⲡ ϩⲙ̅ ⲡⲕⲁⲥⲧⲣⲟⲛ· ⲉⲣⲉ ⲓⲥ̅
<lb n="948"/>ϣⲟⲟⲡ ⲛⲙ̅ⲙⲁϥ· ϩⲛ̅ ϩⲱⲃ ⲛⲓⲙ ⲉⲛⲉϥⲉⲓⲣⲉ ⲙ̅ⲙⲟⲟⲩ·
<lb n="949"/>ⲡⲅⲉⲛⲛⲁⲓⲟⲥ ⲇⲉ ⲁϥⲙⲉⲕⲙⲟⲩⲕϥ̅ ϩⲣⲁⲓ ⲛ̅ ϩⲏⲧϥ̅· ϫⲉ
<lb n="950"/>ⲉⲓⲛⲁⲣ̅ ⲁϣ ⲛ̅ⲉⲓⲟⲡⲉ ⲛ̅ⲧⲁⲱ̅ⲛϩ̅ ⲉ ⲣⲟⲥ· ⲛⲉ ⲁϥϫⲓ ⲥⲃⲱ
<lb n="951"/>ⲅⲁⲣ ⲉ ⲧⲙⲛ̅ⲧ̅ϩⲁⲙϣⲉ ⲡⲉ· ⲁⲩⲱ ⲛⲉ ϣⲁϥⲧⲁⲙⲓ̈ⲉ
<lb n="952"/>ⲧⲟⲟⲧⲥ̅ ϩⲓ ⲗⲩⲭⲛⲓⲁ· ⲛⲉϥ ϩⲙ̅ ⲡⲕⲁⲥⲧⲣⲟⲛ ⲙⲁⲩⲁⲁϥ·
<lb n="953"/>ⲁⲥϣⲱⲡⲉ ⲇⲉ ⲛ ⲟⲩϩⲟⲟⲩ ⲉϥϩⲛ̅ ⲧⲉⲝⲱⲣⲓⲥⲧⲉⲓⲁ ⲛ̅ϭⲓ
<lb n="954"/>ⲡⲙⲁⲕⲁⲣⲓⲟⲥ ⲁⲡⲁ ⲃⲓⲕⲧⲱⲣ· ⲁϥⲉⲓ ϣⲁ ⲣⲟϥ ⲛ̅ϭⲓ
<lb n="955"/>ⲡϫⲥ̅ ⲓⲥ̅· ⲉ ⲁϥϣⲓⲃⲉ ⲙ̅ ⲡⲉϥⲥⲭⲏⲙⲁ· ⲁϥϫⲓ ⲙ̅
<lb n="956"/>ⲡⲉⲓⲛⲉ ⲛ̅ ⲟⲩⲣⲙ̅ ⲛ̅ ⲥⲕⲓ̈ⲙ ⲛ̅ϩⲗⲗⲟ· ⲛ̅ⲧⲁϥⲉⲓ ϩⲛ̅ ⲟⲩⲙⲁ
<lb n="957"/>ⲉϥⲟⲩⲏⲏⲩ· ⲁϥⲧⲱϩⲙ̅ ⲉ ϩⲟⲩⲛ ⲉ ⲡⲣⲟ ⲙ̅ ⲡⲕⲁⲥⲧⲣⲟⲛ·
<lb n="958"/>ⲁⲡⲁ ⲃⲓⲕⲧⲱⲣ ⲇⲉ ⲁϥⲉⲓ ⲉ ⲃⲟⲗ· ⲛ̅ ⲧⲉⲣⲉ ϥⲛⲁⲩ ⲇⲉ ⲉ
<lb n="959"/>ⲡⲣⲱⲙⲉ ⲁϥⲱ̅ⲗⲙ̅ ⲉ ϩⲟⲩⲛ ⲉ̅ ⲣⲟϥ· ⲁϥϯⲡⲓ ⲉ ⲣⲱϥ
<lb n="960"/>ⲉϥϫⲱ ⲙ̅ⲙⲟⲥ· ϫⲉ ⲁⲙⲟⲩ ⲉ ϩⲟⲩⲛ ⲡⲁ ϫⲥ̅ ⲛ̅ⲥⲟⲛ·
<lb n="961"/>ⲁⲩⲱ ⲡⲣⲱⲙⲉ ⲉⲧ ⲛⲁⲛⲟⲩϥ· ϫⲉ ⲉⲓⲟ̅ ⲛ̅ⲑⲉ ϩⲱⲥ ⲛ̅ⲧ
<lb n="962"/>ⲁⲓⲛⲁⲩ ⲉ̅ ⲓⲥ̅ ⲙ̅ ⲡⲟⲟⲩ· ⲁⲡⲁ ⲃⲓⲕⲧⲱⲣ ⲇⲉ ⲛⲉϥⲥⲟⲟⲩⲛ
<lb n="963"/>ⲁⲛ ϫⲉ ⲛⲓⲙ ⲡⲉ· ⲁⲩⲙⲟⲟϣⲉ ⲇⲉ ⲙ̅ ⲡⲉⲥⲛⲁⲩ ⲉ ϩⲣⲁⲓ
<lb n="964"/>ⲉ ⲡⲡⲩⲣⲅⲟⲥ ⲉ ⲛⲉϥ (sic) ⲛⲉϥϣⲟⲟⲡ ⲛ̅ ϩⲏⲧϥ̅ :—
<lb n="965"/>Ⲁⲡⲁ ⲃⲓⲕⲧⲱⲣ ⲡⲉϫⲁϥ ⲙ̅ ⲡⲣⲱⲙⲉ· ⲙⲁⲣⲛ̅ ϣⲗ[ⲏ]ⲗ ⲉ
<lb n="966"/>ϩⲣⲁⲓ ⲉ̅ ⲡⲛⲟⲩⲧⲉ· ⲓⲥ̅ ⲇⲉ ⲡⲉϫⲁϥ ⲛⲁϥ ϫⲉ ⲙⲁⲣⲛ̅‐
<lb n="967"/>ϣⲗⲏⲗ· ⲡⲉϫⲉ ⲁⲡⲁ ⲃⲓⲕⲧⲱⲣ ⲛⲁϥ ϫⲉ ⲧⲱⲟⲩⲛ ⲛ̅ 
</pb>
<pb xml:id="18a ⲗ̅ⲉ̅">
<lb n="968"/> ϣⲟⲣⲡ̅· ϫⲉ ⲛ̅ⲧⲕ̅ ⲟⲩⲛⲟϭ ⲡⲁⲣⲁ ⲣⲟⲓ· ⲁⲩⲱ ⲕⲟⲩⲁⲁⲃ
<lb n="969"/>ϫⲉ ⲁⲛⲟⲕ ⲉⲓ ϩⲙ̅ ⲙⲛ̅[ⲧ]ⲯⲓⲥ ⲛ̅ⲣⲟⲙⲡⲉ ⲉ ⲡⲟⲟⲩ· ⲙ̅ⲡⲁⲧⲉ
<lb n="970"/>ⲙⲁⲉⲓⲛ ⲛ̅ⲧⲉ ⲡⲉⲓ ⲕⲟⲥⲙⲟⲥ ⲟⲩⲱ̅ⲛϩ̅ ⲉ ⲃⲟⲗ ϩⲙ̅ ⲡⲁ
<lb n="971"/>ⲥⲱⲙⲁ· ⲟⲩⲇⲉ ⲙ̅ⲡⲉⲕⲁⲕⲓⲁ ⲛ̅ⲧⲉ ⲡⲓⲁⲓⲱⲛ ⲁⲗⲉ ⲉ ϩⲣⲁⲓ
<lb n="972"/>ⲉϫⲙ̅ ⲡⲁ ϩⲏⲧ ⲉ ⲡⲧⲏⲣϥ̅· ⲡⲉϫⲉ ⲓⲥ̅ ⲛⲁϥ ϫⲉ ⲕⲱ ⲛⲁⲓ
<lb n="973"/>ⲉ ⲃⲟⲗ ⲡⲁ ⲥⲟⲛ ⲛ̅ⲧⲁⲧⲱⲟⲩⲛ· ⲓⲥ̅ ⲇⲉ ⲁϥⲡⲱⲣϣ̅
<lb n="974"/>ⲛ̅ⲛⲉϥϭⲓϫ ⲉ ⲃⲟⲗ ⲙⲛ̅ ⲁⲡⲁ ⲃⲓⲕⲧⲱⲣ· ⲁⲥϣⲱⲡⲉ ⲇⲉ
<lb n="975"/>ⲉⲩϣⲗⲏⲗ· ⲁ ⲡⲙⲏⲧ ⲛ̅ ⲧⲏⲃⲉ ⲛ̅ ⲓⲥ̅ ϣⲱⲡⲉ ⲛ̅ ϩⲉⲛ‐
<lb n="976"/>ⲗⲁⲙⲡⲁⲥ ⲛ̅ ⲕⲱϩⲧ̅· ⲉⲩϫⲱⲧⲉ ⲉ̅ ϩⲟⲩⲛ ϣⲁ ⲡⲉⲑⲣⲟⲛⲟⲥ
<lb n="977"/>ⲙ̅ ⲡⲉⲓⲱⲧ·
<lb n="978"/>Ⲁⲥϣⲱⲡⲉ ⲇⲉ ⲛ̅ ⲧⲉⲣ ⲟⲩⲱ̅ ⲉⲩϣⲗⲏⲗ· ⲁϥϯ ⲡⲉϥⲟⲩⲟⲓ
<lb n="979"/>ⲁϥⲁⲥⲡⲁⲍⲉ ⲛ̅ ⲓⲥ̅· ⲛⲉϥⲥⲟⲟⲩⲛ ⲁⲛ ϫⲉ ⲛⲓⲙ ⲡⲉ·
<lb n="980"/>ⲁⲡⲁ ⲃⲓⲕⲧⲱⲣ ⲇⲉ ⲡⲉϫⲁϥ ⲛⲁϥ· ϫⲉ ϩⲙⲟⲟⲥ ⲛⲁⲕ
<lb n="981"/>ⲛ̅ⲧⲁⲥⲉⲓ ⲙ̅ ⲡⲉⲕϩⲟ ϫⲉ ⲉⲓⲥ ⲟⲩⲙⲏⲏϣⲉ ⲛ̅ ⲟⲩⲟ̅ⲉⲓϣ
<lb n="982"/>ⲙ̅ⲡⲉ ⲓⲛⲁⲩ ⲉ ⲣⲱⲙⲉ· ⲁⲩⲱ ϯⲱⲣⲕ̅ ⲉ ⲣⲟⲕ ϫⲉ ⲕⲁⲥ
<lb n="983"/>ⲉⲕⲉⲧⲁⲙⲟⲓ ϩⲛ̅ ⲟⲩⲱⲣϫ̅ ϫⲉ ⲛ̅ⲧⲕ̅ ⲟⲩⲣⲙ̅ ⲧⲱⲛ· ϫⲉ
<lb n="984"/>ⲕⲁⲥ ⲉⲓⲉⲉⲓⲙⲉ ϫⲉ ⲛ̅ⲧⲕ̅ ⲟⲩⲣⲙ̅ ⲧⲁ ⲡⲟⲗⲓⲥ·
<lb n="985"/>Ⲓⲥ̅ ⲇⲉ ⲡⲉϫⲁϥ ⲛⲁϥ· ϫⲉ ⲛ̅ⲧⲕ̅ ⲟⲩⲣⲙ̅ ϩⲣⲱⲙⲏ ⲛ̅
<lb n="986"/>ⲧⲕⲩⲗⲓⲕⲓⲁ· ϩⲣⲱⲙⲁⲛⲟⲥ ⲡⲉ ⲡⲉⲕⲉⲓⲱⲧ· ⲁⲩⲱ ⲙⲁⲣⲑⲁ
<lb n="987"/>ⲧⲉ ⲧⲉⲕⲙⲁⲁⲩ· ⲁⲩⲱ ⲧⲉⲥϩⲓⲙⲉ ⲛ̅ⲧ ⲁⲩϣⲡ̅ ⲧⲟⲟⲧⲥ̅ ⲛⲁⲕ
<lb n="988"/>ⲡⲉ ⲑⲉⲟⲛⲱⲏ̅· ⲁⲗⲗⲁ ⲡⲛⲟⲩⲧⲉ ⲥⲟⲧⲡⲕ̅ ⲛⲁϥ· ⲁⲡⲁ
<lb n="989"/>ⲃⲓⲕⲧⲱⲣ ⲇⲉ ⲁϥⲣⲓⲙⲉ ⲉ ϩⲟⲩⲛ ⲉ ϩⲣⲁϥ ⲡⲉϫⲁϥ· ϫⲉ
<lb n="990"/>ⲟ̅ ⲡⲁ ⲥⲟⲛ ⲟⲩⲛⲟϭ ⲧⲉ ⲧⲉⲕⲡⲓⲥⲧⲓⲥ· ϯⲛⲁⲩ ⲉ̅ ⲣⲟⲕ ϫⲉ
<lb n="991"/>ⲛ̅ⲧⲕ̅ ⲟⲩⲡⲣⲟⲫⲏⲧⲏⲥ· ⲏ̅ ⲛ̅ⲧⲟϥ ⲛ̅ⲧⲕ̅ ⲟⲩⲁⲅⲅⲉⲗⲟⲥ ⲛ̅ⲧⲉ
<lb n="992"/>ⲡⲛⲟⲩⲧⲉ· ⲙⲁⲧⲁⲙⲟⲓ ⲇⲉ ⲉ ⲧⲃⲉ ⲡⲁ ⲏⲓ· ϫⲉ ⲉⲓⲥ
<lb n="993"/>ⲟⲩⲏ̅ⲏⲣ ⲛ̅ ⲟⲩⲟ̅ⲉⲓϣ ϫⲓⲛⲧ ⲁⲓⲉⲓ ⲉ ⲃⲟⲗ ϩⲛ̅ ⲧⲁ ⲭⲱⲣⲁ·
<lb n="994"/>ⲁϥⲟⲩⲱϣⲃ̅ ⲛ̅ϭⲓ ⲓⲥ̅ ϫⲉ ⲱ̅ ⲡⲁ ⲥⲟⲛ ⲁⲣⲓ ⲟⲩⲙⲛ̅ⲧⲙⲁⲓ
<lb n="995"/>ⲣⲱⲙⲉ ⲛⲙ̅ⲙⲁⲓ· ⲛⲅ̅ ϯ ⲛⲁⲓ ⲛ̅ ⲟⲩⲟ̅ⲉⲓⲕ· ⲛ̅ⲧⲁⲟⲩⲟ̅ⲙϥ̅·
<lb n="996"/>ϫⲉ ⲡⲁ ⲙⲉϩ ⲥⲁϣϥ̅ ⲡⲉ ⲡⲟⲟⲩ ⲙ̅ⲡ ⲉⲓⲟⲩⲱⲙ :— 
</pb>
<pb xml:id="18b ⲗ̅ⲋ̅">
<lb n="997"/>Ⲁⲡⲁ ⲃⲓⲕⲧⲱⲣ ⲇⲉ ⲡⲉϫⲁϥ· ϫⲉ ϩⲛ̅ ⲟⲩⲙⲉ ⲡⲁ ⲥⲟⲛ ⲡⲁ 
<lb n="998"/>ⲙⲉϩ ϩⲙⲉ ⲡⲟⲟⲩ· ⲙ̅ⲡⲉ ⲗⲁⲁⲩ ⲃⲱⲕ ⲉ ϩⲟⲩⲛ ⲉ ⲧⲁ
<lb n="999"/>ⲧⲁⲡⲣⲟ· ⲟⲩⲇⲉ ⲙ̅ⲡ ⲉⲓⲕⲁⲁⲧ ⲕⲁ ϩⲏⲩ ⲛ̅ ⲛⲁ ϩⲟⲓⲧⲉ ⲉⲧ
<lb n="1000"/>ϩⲓⲱⲱⲧ· ⲁⲩⲱ ϥⲟⲛϩ̅ ⲛ̅ϭⲓ ⲡϫⲥ̅· ϫⲉ ⲙⲛ̅ ⲟⲉⲓⲕ ⲟⲩⲇⲉ
<lb n="1001"/>ⲙⲟⲟⲩ ϣⲟⲟⲡ ⲛⲁⲓ ϩⲛ̅ ⲧⲉⲓ ⲉⲣⲏⲙⲓⲁ· ⲟⲩⲇⲉ ⲗⲁⲁⲩ ⲛ̅
<lb n="1002"/>ⲉⲓⲇⲟⲥ ⲛ̅ ⲟⲩⲱⲙ· ⲧⲉⲛⲟⲩ ϭⲉ ⲡⲁ ⲥⲟⲛ ⲧⲱⲟⲩⲛ ⲛⲅ̅ ϫⲓ
<lb n="1003"/>ⲛ̅ ⲛⲉⲓ ⲗⲩⲭⲛⲓⲁ ⲙⲛ̅ ⲛⲉⲓ ⲧⲟⲟ̅ⲧⲥ̅· ⲁⲩⲱ ⲡⲁ ⲕⲉ ⲙⲟⲩⲥ·
<lb n="1004"/>ⲛⲅ̅ ⲃⲱⲕ ⲉ ϩⲟⲩⲛ ⲉ ⲧⲉⲓ ⲡⲟⲗⲓⲥ ⲛⲅ̅ ⲧⲁⲁⲩ ⲛⲅ̅ ϫⲓ ⲛ̅ⲧⲉⲩ‐
<lb n="1005"/>ⲁⲥⲟⲩ· ⲛⲅ̅ ϣⲡ̅ ϩⲉⲛⲟⲉⲓⲕ ⲛⲁⲛ ⲛ̅ⲧⲛ̅ⲟⲩⲱⲙ· ⲙⲏⲡⲟⲧⲉ
<lb n="1006"/>ⲛ̅ⲧⲉ ⲧⲉⲕⲯⲩⲭⲏ ⲥⲱϣⲙ̅· ϫⲉ ⲛ̅ⲧⲁⲕⲉⲓ ϩⲛ̅ ⲟⲩϩⲓⲏ
<lb n="1007"/>ⲉⲥⲟⲩⲏⲏⲩ·
<lb n="1008"/>Ⲁϥⲟⲩⲱ̅ϣⲃ̅ ⲛ̅ϭⲓ ⲓⲥ̅ ϫⲉ ϣⲁⲕϩⲉ ⲉ ⲣⲱⲙⲉ ⲧⲱⲛ ⲛⲅ̅ ϣⲁϫⲉ
<lb n="1009"/>ⲛⲙ̅ⲙⲁϥ ϩⲛ̅ ⲧⲉⲓ ⲉⲣⲉⲙⲓⲁ· ⲏ̅ ⲛⲓⲙ ⲡⲉ ϣⲁϥϥⲓ ⲡⲣⲟ‐
<lb n="1010"/>ⲟⲩϣ ⲛ̅ ⲧⲉⲕⲧⲣⲟⲫⲏ· ⲁϥⲟⲩⲱ̅ϣⲃ̅ ⲛ̅ϭⲓ ⲁⲡⲁ ⲃⲓⲕⲧⲱⲣ
<lb n="1011"/>ϫⲉ ⲟⲩⲟⲓ ⲛⲁⲓ ⲡⲁ ⲥⲟⲛ· ⲙ̅ⲡⲁⲧ ⲉⲓⲡⲱϩ ⲉ ⲡⲕⲉ ⲙⲁ ⲉⲧⲉ
<lb n="1012"/>ⲙⲛ̅ ϫⲓ ϩⲟ ⲛ̅ ϩⲏⲧϥ̅· ⲛⲅ̅ ϩⲉ ⲉ ⲣⲟⲥ ⲉⲣⲉ ⲡⲁ ϫⲟⲉⲓⲥ ⲓⲥ̅
<lb n="1013"/>ⲡⲉⲭⲣⲥ̅ ϩⲙⲟⲟⲥ· ⲉⲣⲉ ⲛⲁⲡⲟⲥⲧⲟⲗⲟⲥ ⲙⲛ̅ ⲙ̅ ⲡⲁⲧⲣⲓ‐
<lb n="1014"/>ⲁⲣⲭⲏⲥ ϩⲙⲟⲟⲥ· ⲉⲣⲉ ϩⲉⲛϣⲟ ⲛ̅ ϣⲟ ⲙⲛ̅ ϩⲉⲛⲧⲃⲁ
<lb n="1015"/>ⲛ̅ⲧⲃⲁ ⲛ̅ⲁⲅⲅⲉⲗⲟⲥ ⲁⲁϩⲉ̅ ⲣⲁⲧⲟⲩ ⲙ̅ ⲡⲉϥⲕⲱⲧⲉ·
<lb n="1016"/>ⲉϣⲱⲡⲉ ⲟⲩⲣⲉϥⲣ̅ ⲛⲟⲃⲉ ⲡⲉ ⲟⲩⲁ̅· ⲉϥϣⲁⲛⲡⲱϩ ⲉ ⲡⲙⲁ
<lb n="1017"/>ⲉⲧ ⲙ̅ⲙⲁⲩ ⲙⲛ̅ⲧϥ̅ ⲡⲁⲣϩⲏⲥⲓⲁ ⲙ̅ⲙⲁⲩ ⲉ̅ ⲧⲃⲉ ⲛ̅ⲛⲟⲃⲉ
<lb n="1018"/>ⲛ̅ⲧ ⲁϥⲁⲁⲩ· ⲛⲁ ⲡⲉϩⲟⲟⲩ ⲙⲛ̅ ⲛⲁ ⲧⲉⲩϣⲏ· ⲁⲛⲟⲕ ⲡⲉ
<lb n="1019"/>ⲡⲧⲁⲗⲁⲓⲡⲱⲣⲟⲥ ⲙ̅ ⲡⲛⲁⲩ ⲉⲧ ⲙ̅ⲙⲁⲩ· ⲟⲩⲟⲓ ⲛⲁⲓ ϫⲉ
<lb n="1020"/>ⲟⲩⲟⲃϣⲥ̅ ⲧⲉ ⲛⲧ ⲁⲩⲕⲁⲁⲥ ϩⲓϫⲙ̅ ⲡϩⲏⲧ ⲙ̅ ⲡⲣⲱⲙⲉ·
<lb n="1021"/>ⲉ ⲧⲙ̅ ⲣ̅ ⲡⲙⲉⲉⲩⲉ ⲙ̅ ⲡⲙⲟⲩ· ϣⲁⲛⲧⲉ ⲧⲉⲩⲛⲟⲩ ⲙ̅
<lb n="1022"/>ⲡⲟⲩⲁ ⲡⲟⲩⲁ̅ ⲧⲁϩⲟϥ ⲙ̅ⲡⲁⲧ ϥⲉⲓⲙⲉ :— 
</pb>
<pb xml:id="19a ⲗ̅ⲍ̅">
<lb n="1023"/> Ⲟⲩⲟⲓ ⲛⲁⲓ ⲁⲛⲟⲕ ϫⲉ ⲁⲓⲉⲡⲓⲕⲁⲗⲉ ⲙ̅ ⲡⲙⲟⲩ ⲙ̅ⲡⲉ ⲓϩⲉ
<lb n="1024"/>ⲉ ⲣⲟϥ· ⲁⲓⲁⲓⲧⲉⲓ ⲛ̅ ⲟⲩϣⲱⲛⲉ ⲙ̅ⲡⲉ ϥⲉⲓ ⲛⲁⲓ· ⲕⲥⲟⲟⲩⲛ
<lb n="1025"/>ⲡⲁ ϫⲟⲉⲓⲥ ϫⲉ ϯⲁⲓⲧⲉⲓ ⲙ̅ ⲡⲁ ⲙⲟⲩ ⲡⲁⲣⲁ ⲡⲁ ⲱ̅ⲛϩ̅·
<lb n="1026"/>ϫⲉ ⲁⲓⲣ̅ ⲁⲧ ⲉⲓⲱⲧ ϩⲓ ⲙⲁⲁⲩ ϩⲙ̅ ⲡⲓⲁⲓⲱⲛ̅ ϯⲣ̅ ⲙⲛ̅ⲧⲣⲉ
<lb n="1027"/>ⲙ̅ ⲡⲁ ϫⲥ̅ ⲓⲥ̅ ⲡⲉⲭⲣⲥ̅· ϫⲉ ⲉⲕϣⲁⲛⲃⲱⲕ ⲉ ⲃⲟⲗ ϩⲓ ⲧⲟⲟⲧ
<lb n="1028"/>ⲙ̅ ⲡⲟⲟⲩ· ⲉⲕⲉ ⲕⲧⲟⲕ ⲟⲛ ⲛⲅ̅ ϭⲙ̅ ⲡⲁ ϣⲓⲛⲉ· ⲁⲛⲟⲕ
<lb n="1029"/>ⲡⲉⲓ ϩⲙ̅ϩⲁⲗ ⲛ̅ ⲁⲧ ϣⲁⲩ· ⲉϣⲱⲡⲉ ⲉⲓϣⲁⲛⲙⲟⲩ ⲉⲕⲉ‐
<lb n="1030"/>ⲧⲱⲙⲥ̅ ⲙ̅ ⲡⲁ ⲥⲱⲙⲁ· ⲙⲏⲡⲟⲧⲉ ⲛ̅ⲧⲉ ⲡⲁ ⲥⲱⲙⲁ ϭⲱ
<lb n="1031"/>ⲉϥⲛⲏϫ ⲉ ⲃⲟⲗ ⲙ̅ ⲡⲉⲓ ⲙⲁ· ⲛ̅ⲧⲉ ⲧⲙ̅ ⲗⲁⲁⲩ ⲛ̅ ⲣⲱⲙⲉ
<lb n="1032"/>ⲣ̅ ⲡⲁ ⲙⲉⲉⲩⲉ· ⲓⲥ̅ ⲇⲉ ⲁϥϣⲛ̅ϩⲧⲏϥ ϩⲁ ⲁⲡⲁ ⲃⲓⲕⲧⲱⲣ
<lb n="1033"/>ⲉϥⲛⲁⲩ ⲉ ⲣⲟϥ ⲉϥⲣⲓⲙⲉ·
<lb n="1034"/>Ⲡⲉϫⲁϥ ⲛⲁϥ ϫⲉ ⲥⲟⲩⲱ̅ⲛⲧ̅ ϫⲉ ⲁⲛⲅ̅ ⲛⲓⲙ· ⲁⲛⲟⲕ ⲡⲉ ⲛⲧ
<lb n="1035"/>ⲁⲓⲛⲟⲩϩⲙ̅ ⲙ̅ⲙⲟⲕ ϩⲙ̅ ⲡϩⲉⲣⲙⲉⲧⲁⲣⲓⲟⲛ ⲛ̅ ⲣⲁⲕⲟⲧⲉ·
<lb n="1036"/>ⲁⲛⲟⲕ ⲡⲉ ⲛⲧ ⲁⲓⲛⲟⲩϩⲙ̅ ⲙ̅ⲙⲟⲕ ϩⲙ̅ ⲡⲉϭⲗⲟϭ ⲙ̅
<lb n="1037"/>ⲡⲉⲛⲓⲡⲉ· ⲁⲛⲟⲕ ⲡⲉ ⲛ̅ⲧ ⲁⲓⲧⲟⲩϫⲟⲕ ϩⲙ̅ ⲡⲙ̅ⲧⲱⲕ ⲛ̅
<lb n="1038"/>ⲧⲥⲓⲟⲟⲩⲛ· ⲁⲛⲟⲕ ⲡⲉ ⲓⲥ̅ ⲡⲉⲭⲣⲥ̅ ⲡⲉⲧ ⲛⲟⲩϩⲙ̅
<lb n="1039"/>ⲙ̅ⲙⲟⲕ ϩⲛ̅ ⲛⲉⲕⲑⲗⲓⲯⲓⲥ ⲧⲏⲣⲟⲩ· ⲁⲛⲟⲕ ϯϣⲟⲟⲡ
<lb n="1040"/>ⲛⲙ̅ⲙⲁⲕ ϩⲙ̅ ⲙⲁ ⲛⲓⲙ ⲉⲧ ⲕ̅ⲛⲁⲃⲱⲕ ⲉ ⲣⲟϥ· ⲙ̅ⲡⲣ̅
<lb n="1041"/>ⲗⲩⲡⲉⲓ ϫⲉ ⲕϣⲟⲟⲡ ϩⲛ̅ ⲧⲉⲓ ⲉⲣⲉⲙⲓⲁ· ϩⲁⲙⲏⲛ ϯϫⲱ
<lb n="1042"/>ⲙ̅ⲙⲟⲥ ⲛⲁⲕ ϫⲉ ⲕⲛⲁϣⲱⲡⲉ ⲛⲙ̅ⲙⲁⲓ ϩⲛ̅ ⲑⲓⲉⲗⲏ̅ⲙ̅ ⲛ̅
<lb n="1043"/>ⲧⲡⲉ ⲧⲁ ⲡⲟⲗⲓⲥ ⲙ̅ ⲙⲉⲣⲓⲧ· ⲁⲩⲱ ⲕⲁⲧⲁ ⲑⲉ ⲉϣⲁⲓ‐
<lb n="1044"/>ϩⲙⲟⲟⲥ ϩⲓ ⲡⲁ ⲑⲣⲟⲛⲟⲥ· ⲕⲛⲁϩⲙⲟⲟⲥ ϩⲱⲱⲕ ϩⲓϫⲙ̅ ⲡⲱⲕ·
<lb n="1045"/>ⲁⲩⲱ ϯⲛⲁⲧⲣⲉ ⲇⲩⲣⲁⲛⲛⲟⲥ ⲛⲓⲙ· ϩⲓ ⲁⲣⲭⲏ ⲛⲓⲙ·
<lb n="1046"/>ⲥⲱⲧⲙ̅ ⲉ ⲧⲃⲉ ⲡⲉⲕⲣⲁⲛ ⲛ̅ⲥⲉⲣ̅ ϣⲡⲏⲣⲉ· ⲁⲩⲱ ϯⲛⲁ‐
<lb n="1047"/>ⲧⲣⲉⲩⲉⲓ ⲉ ⲣⲁⲧϥ̅ ⲙ̅ ⲡⲉⲕⲧⲟⲡⲟⲥ· ⲛ̅ⲥⲉ ⲛ̅ ⲇⲱⲣⲟⲛ ⲛⲁⲕ
<lb n="1048"/>ϩⲙ̅ ⲡⲁ ⲣⲁⲛ· ϯⲛⲁ ⲧⲣⲉ ϩⲉⲛⲛⲟϭ ⲛ̅ ϣⲡⲏⲣⲉ ⲙⲛ̅
<lb n="1049"/>ϩⲉⲛⲙⲁⲉⲓⲛ ⲟⲩⲱ̅ⲛϩ̅ ⲉ ⲃⲟⲗ ϩⲙ̅ ⲡⲉⲕⲧⲟⲡⲟⲥ· ⲟⲩⲟⲛ
<lb n="1050"/>ⲛⲓⲙ ⲉⲧ ⲛⲁⲉⲓ ⲉ̅ ⲡⲉⲕⲧⲟⲡⲟⲥ ⲛϥ̅ⲉⲣⲏⲧ ⲛϥ̅ ⲧⲙ̅ ⲧⲁⲁⲩ·
<lb n="1051"/>ϯⲛⲁϫⲓ ϩⲁⲡ ⲛⲙ̅ⲙⲁϥ ϩⲁ ⲣⲟⲟⲩ :— 
</pb>
<pb xml:id="19b ⲗ̅ⲏ̅"> ⲁⲩⲱ ⲡⲉⲓ ⲡⲩⲣⲅⲟⲥ 
<lb n="1052"/>ⲉⲧ ⲕⲟⲩⲏⲏϩ ⲛ̅ ϩⲏⲧϥ̅· ⲥⲉⲛⲁⲱ̅ϫⲛ̅ ⲁⲛ ⲛ̅ϭⲓ ⲙ̅ ⲙⲏⲏϣⲉ
<lb n="1053"/>ⲉⲧ ⲛⲏⲩ ⲉ ⲣⲁⲧⲕ̅ ⲛⲉⲕⲡⲟⲗⲩϯⲁ ⲙⲛ̅ ⲛⲉⲕⲙⲛ̅ⲧ̅ϫⲱⲱⲣⲉ
<lb n="1054"/>ⲛⲁⲃⲱⲕ ϣⲁ ⲁⲣⲏϫϥ̅ ⲙ̅ ⲡⲕⲁϩ· ⲕⲛⲁⲣ̅ ⲧⲉⲓ ⲣⲟⲙⲡⲉ
<lb n="1055"/>ϩⲛ̅ ⲧⲉⲝⲱⲣⲓ[ⲥ]ⲧⲉⲓⲁ· ϩⲣⲁⲓ ϩⲛ̅ ⲧⲕⲉ ⲣⲟⲙⲡⲉ ⲥⲉⲛⲁϥⲓ ⲛ̅
<lb n="1056"/>ⲧⲉⲕⲁⲡⲉ ϩⲛ̅ ⲧⲙⲏⲏⲧⲉ ⲙ̅ ⲡⲉⲓ ⲕⲁⲥⲧⲣⲟⲛ ϩⲛ̅ ⲧⲥⲏϥⲉ·
<lb n="1057"/>ⲕⲛⲁϣⲉⲡ ϩⲉⲛ ⲕⲉ ⲕⲟⲩⲓ ⲅⲁⲣ ⲛ̅ϩⲓⲥⲉ ⲉϫⲙ̅ ⲡⲁ ⲣⲁⲛ·
<lb n="1058"/>ϯⲛⲏⲩ ⲟⲛ ⲛ̅ⲧⲁϯ ϭⲟⲙ ⲛⲁⲕ ϣⲁⲛⲧ ⲕ̅ϯ ϣⲓⲡⲉ ⲙ̅
<lb n="1059"/>ⲡⲇⲟⲩⲝ ⲙⲛ̅ ⲛⲉϥⲃⲁⲍⲁⲛⲟⲥ·
<lb n="1060"/>Ⲛ̅ⲧⲉⲩⲛⲟⲩ ⲁ̅ ⲁⲡⲁ ⲃⲓⲕⲧⲱⲣ ⲡⲁϩⲧ̅ϥ̅ ⲙ̅ ⲡϫⲥ̅ ⲉϥϫⲱ
<lb n="1061"/>ⲙ̅ⲙⲟⲥ· ϫⲉ ⲁⲛⲅ̅ ⲛⲓⲙ ⲁⲛⲟⲕ ϫⲉ ⲁⲓⲣ̅ [ⲙ̅]ⲡϣⲁ ⲉ ⲧⲣⲕ̅
<lb n="1062"/>ϣⲁϫⲉ ⲛⲙ̅ⲙⲁ[ⲓ] ⲱ̅ ⲡⲁ ϫⲥ̅· ⲁ ⲓⲥ̅ ⲁⲥⲡⲁⲍⲉ ⲙ̅ⲙⲟϥ·
<lb n="1063"/>ⲁϥⲃⲱⲕ ⲉ ϩⲣⲁⲓ ⲉⲙ̅ ⲡⲏⲩⲉ· ⲉⲩϩⲩⲙⲛⲉⲩⲉ̅ ⲉ ⲣⲟϥ ⲛ̅ϭⲓ
<lb n="1064"/>ⲛ̅ⲁⲅⲅⲉⲗⲟⲥ·
<lb n="1065"/>Ⲁⲡⲁ ⲃⲓⲕⲧⲱⲣ ⲇⲉ ⲛⲉϥϣⲟⲟⲡ ϩⲙ̅ ⲡⲕⲁⲥⲧⲣⲟⲛ :— ⲉⲣⲉ ⲡϫⲥ̅
<lb n="1066"/>ⲓⲥ̅ ϣⲟⲟⲡ ⲛⲙ̅ⲙⲁϥ· ⲁⲡⲁ ⲃⲓⲕⲧⲱⲣ ⲇⲉ ⲁϥϣⲱⲡ ⲛⲁϥ
<lb n="1067"/>ⲛ̅ ⲧⲉϥⲕⲁⲓⲥⲉ ⲙⲛ̅ ⲧⲉϥⲧⲁⲓⲃⲉ· ⲡⲕⲁⲥⲧⲣⲟⲛ ⲇⲉ ⲁϥⲁ‐
<lb n="1068"/>ϣⲁⲓ ⲙ̅ⲙⲁⲧⲟⲓ̅ ⲉⲙⲁⲧⲉ· ⲉ ⲧⲃⲉ ⲡⲙⲁⲕⲁⲣⲓⲟⲥ ⲁⲡⲁ
<lb n="1069"/>ⲃⲓⲕⲧⲱⲣ· ⲡⲙⲁⲕⲁⲣⲓⲟⲥ ⲇⲉ ⲁⲡⲁ ⲃⲓⲕⲧⲱⲣ ⲁϥⲃⲱⲕ ⲛ̅
<lb n="1070"/>ⲛⲉϥϣⲗⲏⲗ ⲉⲧ ϥⲉⲓⲣⲉ ⲙ̅ⲙⲟⲟⲩ· ⲁⲩⲱ ⲛⲉϥⲉⲓⲣⲉ ⲛ̅
<lb n="1071"/>ϩⲉⲛⲛⲟϭ ⲛ̅ ⲛⲏⲥⲧⲉⲓⲁ· ⲁⲩⲱ ⲛⲉϥϩⲁⲣⲉϩ ⲉ ⲛⲉϥⲥⲁⲃⲃⲁ‐
<lb n="1072"/>ⲧⲟⲛ· ⲉⲣⲉ ⲡϫⲥ̅ ⲓⲥ̅ ϣⲟⲟⲡ ⲛⲙ̅ⲙⲁϥ ϩⲛ̅ ⲟⲩⲉⲓⲣⲏⲛⲏ
<lb n="1073"/>ⲛ̅ⲧⲉ ⲡⲛⲟⲩⲧⲉ· ⲉⲣⲉ ⲛⲉϥⲥⲙⲟⲩ ⲉⲧ ⲟⲩⲁⲁⲃ ⲛⲁϣⲱⲡⲉ
<lb n="1074"/>ⲛⲙ̅ⲙⲁⲛ ϩⲁⲙⲏⲛ:
<lb n="1075"/>ⲠⲘⲈϨ ϤⲦⲞ· Ⲇ̅· Ⲙ̅ⲘⲀⲢⲦⲨⲢⲒⲀ· Ⲛ̅ ⲀⲠⲀ
<lb n="1076"/>ⲂⲒ̅Ⲕ̅ ϨⲚ̅ ⲞⲨⲈⲒⲢⲎⲚⲎ Ⲛ̅ⲦⲈ ⲠⲚⲞⲨⲦⲈ· ⲤⲘⲞⲨ·
<lb n="1077"/>ⲈⲢⲞⲚ· ϨⲀⲘⲎⲚ :—
<lb n="1078"/><hi rend="decorative">—</hi>
<lb n="1079"/>Ⲁⲥϣⲱⲡⲉ ⲇⲉ ⲙⲛ̅ⲛ̅ⲥⲁ ⲧⲉⲝⲱⲣⲓⲥⲧⲉⲓⲁ ⲙ̅ ⲡϩⲁⲅⲓⲟⲥ ⲁⲡⲁ
<lb n="1080"/>ⲃⲓⲕⲧⲱⲣ· ⲉϥϣⲟⲟⲡ ϩⲙ̅ ⲡⲕⲁⲥⲧⲣⲟⲛ·
<lb n="1081"/>Ⲡⲇⲟⲩⲝ ⲇⲉ ⲥⲉⲃⲁⲥϯⲁⲛⲟⲥ ⲁϥⲉⲓ ⲉ ϩⲣⲁⲓ ⲉ ⲙⲉϣⲧ 
</pb>
<pb xml:id="20a ⲗ̅ⲑ̅">
<lb n="1082"/> ⲡⲕⲁⲥⲧⲣⲟⲛ· ⲁⲥⲧⲉⲣⲓⲟⲥ ⲇⲉ ⲡⲉⲡⲣⲁⲓⲧⲱⲣⲓⲟⲥ ⲙ̅ ⲡⲕⲁⲥ‐
<lb n="1083"/>ⲧⲣⲟⲛ· ⲁϥⲡⲁϩⲧ̅ϥ̅ ϩⲓ ⲑⲏ ⲙ̅ ⲡⲕⲟⲙⲉⲥ· ⲉⲣⲉ ⲥⲟⲧⲏⲣⲓ‐
<lb n="1084"/>ⲭⲟⲥ ⲟ̅ ⲛ̅ⲟⲩⲙⲉⲗⲁⲣⲓⲟⲥ· ⲁϥϯ ⲛⲁϥ ⲙ̅ ⲡⲗⲓ̈ⲃⲉⲗⲗⲟⲥ
<lb n="1085"/>ⲛ̅ ⲁⲡⲁ ⲃⲓⲕⲧⲱⲣ· ⲉ ⲧⲣⲉ ϥⲡⲁⲣϩⲓⲥⲧⲁ ⲙ̅ⲙⲟϥ ⲛⲁϥ·
<lb n="1086"/>Ⲧⲟⲧⲉ ⲡⲇⲟⲩⲝ ⲁϥⲕⲉⲗⲉⲩⲉ ⲉ ⲧⲣⲉ ⲩⲡⲱⲣϣ̅ ⲙ̅ ⲡⲃⲏⲙⲁ
<lb n="1087"/>ⲙ̅ ⲡϩⲟⲩⲛ ⲛ̅ ⲧⲡⲩⲗⲏ ⲙ̅ ⲡⲕⲁⲥⲧⲣⲟⲛ· ϫⲉ ⲕⲁⲥ ⲉϥⲉⲥⲱ‐
<lb n="1088"/>ⲧⲙ̅ ⲉ ⲡⲡⲉⲧ ⲟⲩⲁⲁⲃ ⲁⲡⲁ ⲃⲓⲕⲧⲱⲣ· ϩⲧⲟⲟⲩⲉ ⲇⲉ ⲛ̅
<lb n="1089"/>ⲧⲉⲣⲉ ϥϣⲱⲡⲉ ⲁϥϩⲙⲟⲟⲥ ⲉ ⲡⲃⲏⲙⲁ ⲛ̅ϭⲓ ⲡⲇⲟⲩⲝ·
<lb n="1090"/>ⲁϥⲟⲩⲉϩⲥⲁϩⲛⲉ ⲉ ⲧⲣⲉ ⲩⲡⲁⲣϩⲓⲥⲧⲁ ⲛⲁϥ ⲙ̅ ⲡⲇⲓⲕⲁⲓⲟⲥ·
<lb n="1091"/>ⲛ̅ⲕⲉⲥⲧⲱⲛⲁⲣⲓⲟⲥ ⲇⲉ ⲁⲩϭⲱⲡⲉ ⲛ̅ ⲁⲡⲁ ⲃⲓⲕⲧⲱⲣ ⲛ̅
<lb n="1092"/>ϩⲟⲩⲛ ⲛ̅ⲧⲉϥⲣⲓ· ⲉⲣⲉ ϩⲉⲛⲑⲁⲣⲙⲟⲩⲥ ϩⲛ̅ ⲧⲉϥϭⲓϫ
<lb n="1093"/>ⲉϥⲟⲩⲱⲙ· ⲁⲡⲁ ⲃⲓⲕⲧⲱⲣ ⲇⲉ ⲁϥⲛⲉϫ ⲛ̅ⲑⲁⲣⲙⲟⲩⲥ
<lb n="1094"/>ⲉ ⲡⲉⲥⲏⲧ ⲉ ⲡϣⲟⲩϣⲧ̅ ⲉϥϫⲱ ⲙ̅ⲙⲟⲥ· ϫⲉ ⲡⲁ ϫⲟⲉⲓⲥ
<lb n="1095"/>ⲓ̅ⲥ̅ ⲡⲉⲭⲣ̅ⲥ̅ ⲉⲕⲉⲧⲣⲉ ⲛⲉⲓ ⲑⲁⲣⲙⲟⲩⲥ ⲣ̅ ⲱ̅ⲛⲉ ⲛ̅ⲥⲉⲧⲙ̅
<lb n="1096"/>ⲱϫⲛ̅ ϣⲁ ⲉⲛⲉϩ· ⲁⲩⲱ ⲛ̅ⲥⲉϣⲱⲡⲉ ⲙ̅ⲙⲁⲉⲓⲛ ⲛ̅ ⲛ̅ⲅⲉⲛⲉⲁ
<lb n="1097"/>ⲧⲏⲣⲟⲩ ⲉⲧ ⲛⲏⲩ· ⲙⲏⲡⲟⲧⲉ ⲛ̅ⲧⲉ ⲛⲉⲓ ⲁⲥⲉⲃⲏⲥ ϩⲉ ⲉ
<lb n="1098"/>ⲣⲟⲟⲩ· ⲁϥϣⲗⲏⲗ ⲇⲉ ⲛ̅ϭⲓ ⲁⲡⲁ ⲃⲓⲕⲧⲱⲣ ⲉϥϫⲱ̅
<lb n="1099"/>ⲙ̅ⲙⲟⲥ· ϫⲉ ⲡⲁ ϫⲥ̅ ⲓ̅ⲥ̅ ⲡⲉⲭⲣ̅ⲥ̅ ⲙ̅ⲡⲣ̅ ϯ ϣⲓⲡⲉ ⲛⲁⲓ
<lb n="1100"/>ϩⲓ ⲑⲏ ⲙ̅ ⲡⲉⲓ ⲁⲛⲟⲙⲟⲥ· ⲙⲛ̅ⲛ̅ⲥⲱⲥ ⲁϥⲉⲓ ⲉ ⲡⲉⲥⲏⲧ
<lb n="1101"/>ⲙⲛ̅ ⲙ̅ⲙⲁⲧⲟⲓ· ⲁϥⲁⲁϩⲉ ⲣⲁⲧϥ̅ ϩⲓⲑⲏ ⲙ̅ ⲡⲇⲟⲩⲝ·
<lb n="1102"/>Ⲡⲉϫⲉ ⲡⲇⲟⲩⲝ ⲛⲁϥ ϫⲉ ϩⲉⲛⲥϩⲁⲓ ⲛⲉ ⲛⲁⲓ· ⲛ̅ⲧⲁ ⲡⲣ̅ⲣⲟ
<lb n="1103"/>ⲧⲛ̅ⲛⲟⲟⲩⲥⲟⲩ ⲉ ⲟϣⲟⲩ ⲉ ⲣⲟⲕ· ϫⲉ ⲉⲕⲉⲥⲱⲧⲙ̅ ⲉ ⲣⲟⲟⲩ
<lb n="1104"/>ⲛⲅ̅ ⲑⲩⲥⲓⲁⲍⲉ· ⲁϥⲟⲩⲱ̅ϣⲃ̅ ⲛ̅ϭⲓ ⲁⲡⲁ ⲃⲓⲕⲧⲱⲣ· ϫⲉ
<lb n="1105"/>ⲁⲛⲟⲕ ⲉⲓⲟ̅ ⲛ̅ ⲟⲩⲣ̅ⲣⲟ ⲛ̅ ⲁⲧ ⲙⲟⲩ· ⲉ ⲧⲃⲉ ⲡⲁⲓ ⲛ̅ ϯⲛⲁ‐
<lb n="1106"/>ϣⲙ̅ϣⲉ ⲁⲛ ⲛ̅ⲟⲩⲣ̅ⲣⲟ ⲉϣⲁϥⲙⲟⲩ· ⲉ ⲃⲟⲗ ϫⲉ ⲙ̅
<lb n="1107"/>ⲙⲛⲧ̅ⲉⲣⲱⲟⲩ ⲧⲏⲣⲟⲩ ⲙ̅ ⲡⲕⲟⲥⲙⲟⲥ ⲛⲁⲃⲱⲗ ⲉ ⲃⲟⲗ
<lb n="1108"/>ⲛ̅ⲥⲉⲧⲁⲕⲟ 
</pb>
<pb xml:id="20b ⲙ̅"> ⲡⲉⲟⲟⲩ ⲇⲉ ⲙ̅ ⲡⲛⲟⲩⲧⲉ ⲟⲩⲁⲧ ⲃⲱⲗ ⲉ ⲃⲟⲗ 
<lb n="1109"/>ⲡⲉ ϣⲁ ⲉⲛⲉϩ· ⲉ ⲧⲃⲉ ⲡⲁⲓ ⲛ̅ ϯⲛⲁⲑⲩⲥⲓⲁⲍⲉ ⲁⲛ· ϫⲉ
<lb n="1110"/>ⲡϣⲟⲩϣⲟⲩ ⲙ̅ ⲡⲉⲓ ⲕⲟⲥⲙⲟⲥ ⲟⲩⲗⲁⲁⲩ ⲡⲉ ⲛ̅ ⲛⲁϩⲣⲙ̅
<lb n="1111"/>ⲡⲛⲟⲩⲧⲉ·
<lb n="1112"/>Ⲁⲗⲏⲑⲱⲥ ϯⲥⲟⲟⲩⲛ ⲙ̅ⲙⲟⲓ ⲉⲓϫⲓ ⲛ̅ⲥⲉ ⲛ̅ⲁⲛⲛⲱⲛⲛⲁ· ⲉⲣⲉ
<lb n="1113"/>ⲡⲁ ⲉⲓⲱⲧ ⲟ̅ ⲛ̅ ⲥⲧⲣⲁⲧⲏⲗⲁⲧⲏⲥ· ⲁⲩⲱ ⲉⲣⲉ ⲡⲛⲟⲩⲧⲉ
<lb n="1114"/>ⲙⲟⲥⲧⲉ ⲙ̅ⲙⲟⲓ ϫⲉ ⲉⲓϫⲓ ⲙ̅ⲙⲟⲟⲩ ϩⲛ̅ ⲟⲩϫⲓ ⲛϭⲟⲛⲥ̅·
<lb n="1115"/>ⲧⲉⲛⲟⲩ ϭⲉ ⲱ̅ ⲡⲇⲟⲩⲝ· ⲙⲛ̅ ⲛⲟⲩⲃ ⲟⲩⲇⲉ ⲙⲛ̅ ϩⲁⲧ
<lb n="1116"/>ⲛ̅ ⲁϣ ⲛⲉ ϩⲙ̅ ⲡⲣⲱⲙⲉ ⲙ̅ ⲡⲛⲁⲩ ⲛ̅ ⲧⲉϥⲁⲛⲁⲅⲕⲏ· ⲉ
<lb n="1117"/>ⲧⲃⲉ ⲡⲁⲓ ϭⲉ ⲙⲁⲣⲛ̅ ⲙⲓϣⲉ ⲉ ⲣⲟⲛ· ϫⲉ ⲟⲩⲟⲃϣⲥ̅ ⲧⲉ
<lb n="1118"/>ⲛⲧⲁⲩⲕⲁⲁⲥ ϩⲓϫⲙ̅ ⲡⲉⲛϩⲏⲧ· ⲉ ⲧⲙ ⲣ̅ ⲡⲙⲉⲉⲩⲉ ⲙ̅
<lb n="1119"/>ⲡⲙⲟⲩ ⲙ̅ ⲡⲓⲁⲓⲱⲛ· ⲙ̅ⲙⲟⲛ ⲁⲓϫⲓ ⲉ̅ⲟ̅ⲟⲩ ϩⲱ ⲁⲩⲱ
<lb n="1120"/>ⲁⲓϫⲓⲥⲉ· ⲉ ⲧⲃⲉ ⲡⲁⲓ ⲁ ⲡⲉⲧ ⲥⲏϩ ϫⲱⲕ ⲉ ⲃⲟⲗ ⲉ ϫⲱⲓ·
<lb n="1121"/>ϫⲉ ⲡⲉⲧ ϫⲓⲥⲉ ⲙ̅ⲙⲟϥ ⲥⲉⲛⲁⲑⲃ̅ⲃⲓⲟϥ· ⲡⲉⲧ ⲑⲃ̅ⲃⲓⲟ̅ ⲇⲉ
<lb n="1122"/>ⲙ̅ⲙⲟϥ ⲥⲉⲛϫⲁⲥⲧϥ̅·
<lb n="1123"/>Ⲧⲟⲧⲉ ⲥⲉⲃⲁⲥϯⲁⲛⲟⲥ ⲁϥϭⲱⲛⲧ̅ ⲉⲙⲁⲧⲉ ⲡⲉϫⲁϥ ⲛⲁϥ ϫⲉ
<lb n="1124"/>ⲑⲩⲥⲓⲁⲍⲉ· ⲁϥⲟⲩⲱϣⲃ̅ ϫⲉ ⲛ̅ ϯⲛⲁⲑⲩⲥⲓⲁⲍⲉ ⲁⲛ· ⲡⲉⲧ
<lb n="1125"/>ⲉϩⲛⲁⲕ ⲧⲏⲣϥ̅ ⲁⲣⲓϥ ⲛⲁⲓ· ⲉϣϫⲉ ⲁⲓϩⲉ ⲉ ⲧⲟⲟⲧⲟⲩ ⲛ̅ϥ‐
<lb n="1126"/>ⲧⲟⲟⲩ ⲛ̅ⲇⲓⲕⲁⲥⲧⲏⲣⲓⲟⲛ ϣⲁ ⲧⲉⲛⲟⲩ· ⲁⲩⲱ ⲙ̅ⲡ ⲉⲓⲣ̅
<lb n="1127"/>ϩⲟⲧⲉ ϩⲏⲧⲟⲩ· ϫⲉ ⲁ ⲡϫⲥ̅ ϯϭⲟⲙ ⲛⲁⲓ ⲛ̅ϩⲏⲧⲟⲩ ⲧⲏⲣⲟⲩ·
<lb n="1128"/>ⲧⲉⲛⲟⲩ ϭⲉ ⲱ̅ ⲡⲇⲟⲩⲝ· ⲛⲧⲁⲩⲉⲝⲱⲣⲓⲍⲉ ⲙ̅ⲙⲟⲓ ⲉ ⲡⲉⲓ
<lb n="1129"/>ⲙⲁ ⲉ̅ ⲧⲃⲉ ⲡⲉⲓ ⲣⲁⲛ ϫⲉ ⲑⲩⲥⲓⲁⲍⲉ· ϯⲟⲩⲱϣ ϭⲉ ⲁⲛ
<lb n="1130"/>ⲉⲧⲣⲁ ϭⲱ ϩⲙ̅ ⲡⲉⲓ ⲕⲟⲥⲙⲟⲥ ⲉⲧ ⲛⲁⲃⲱⲗ ⲉ ⲃⲟⲗ
<lb n="1131"/>ⲛϥ̅ⲧⲁⲕⲟ· ⲉⲓⲙⲉ ϭⲉ ⲛⲁⲕ ⲱ̅ ⲡⲇⲟⲩⲝ· ϫⲉ ⲉⲕϣⲁⲛ‐
<lb n="1132"/>ⲃⲁⲥⲁⲛⲓⲍⲉ ⲙ̅ⲙⲟⲓ ⲛ̅ ⲟⲩⲙⲏⲏϣⲉ ⲛ̅ⲥⲟⲡ· ⲉⲕϯ ⲛ̅ⲟⲩⲙⲛ̅ⲧ̅
<lb n="1133"/>ϫⲁⲣϩⲏⲧ ⲛ̅ϩⲟⲩⲟ̅ ⲙ̅ ⲡⲁ ⲗⲟⲅⲓⲥⲙⲟⲥ ⲉⲧ ϩⲙ̅ ⲡⲁ ⲥⲁ ⲛ
<lb n="1134"/>ϩⲟⲩⲛ· ϩⲟϯ ⲙⲉⲛ ϫⲉ ⲁⲓⲣ̅ ⲙ̅ⲡϣⲁ ϩⲱⲗⲱⲥ ⲉ ⲧⲣⲉ
<lb n="1135"/>ⲩⲥⲟϣⲧ̅ ⲉ̅ϫⲙ̅ ⲡⲣⲁⲛ ⲙ̅ ⲡⲉⲭⲣⲥ̅· ⲡⲉϫⲉ ⲡⲇⲟⲩⲝ ⲛ̅
<lb n="1136"/>ⲁⲡⲁ ⲃⲓⲕⲧⲱⲣ· ϫⲉ ⲁⲗⲟⲕ ⲉⲕⲟ ⲛ̅ϩⲁϩ ⲛ̅ϣⲁϫⲉ· ⲙⲏ
<lb n="1137"/>ⲛ̅ⲧⲕ̅ ⲟⲩⲇⲓⲁⲕⲟⲛ· 
</pb>
<pb xml:id="21a ⲙ̅ⲁ̅"> ⲏ̅ ⲛ̅ⲧⲕ̅ ⲟⲩⲁⲛⲁⲅⲛⲱⲥⲧⲏⲥ· ϫⲉ 
<lb n="1138"/>ⲉⲕⲥⲟⲟⲩⲛ ⲛ̅ ⲧⲉⲓ ⲥⲟⲫⲓⲁ ⲛ̅ ⲧⲉⲓ ϭⲟⲧ· ⲡⲉϫⲉ ⲁⲡⲁ
<lb n="1139"/>ⲃⲓⲕⲧⲱⲣ ϫⲉ ϯϣⲡ̅ ϩⲙⲟⲧ ⲛ̅ⲧ ⲙ̅ ⲡⲉⲭⲣⲥ̅· ⲁⲗⲗⲁ ⲛ̅
<lb n="1140"/>ϯⲙ̅ⲡϣⲁ ⲁⲛ ⲙ̅ ⲡⲉⲓ ⲛⲟϭ ⲛ̅ ϩⲙⲟⲧ ⲛ̅ ⲧⲉⲓ ϭⲟⲧ· ⲉ ⲧⲣⲉ
<lb n="1141"/>ⲩⲁⲁⲧ ⲛ̅ ⲇⲓⲁⲕⲟⲛⲟⲥ ϩⲓ ⲁⲛⲁⲅⲛⲱⲥⲧⲏⲥ· ⲁⲗⲗⲁ ⲡⲉϩ‐
<lb n="1142"/>ⲙⲟⲧ ⲙ̅ ⲡⲛⲟⲩⲧⲉ ϣⲏⲡ ϩⲓⲧⲛ̅ ⲓ̅ⲥ̅ ⲡⲉⲭⲣ̅ⲥ̅· ⲡⲁⲓ ⲉⲧ ϯ
<lb n="1143"/>ⲛ̅ⲟⲩⲙⲛ̅ⲧⲥⲁⲃⲉ ⲛ̅ ⲟⲩⲟⲛ ⲛⲓ̈ⲙ ⲉⲧ ⲉⲣⲉ ⲡⲉⲩϩⲏⲧ ⲥⲟⲩⲧⲱⲛ
<lb n="1144"/>ⲉ ϩⲟⲩⲛ ⲉ ⲣⲟϥ· ⲉ ⲃⲟⲗ ϫⲉ ⲟⲩⲣⲉϥϯ ⲙⲛ̅ⲧ̅ⲣⲙ̅ⲙⲁⲟ
<lb n="1145"/>ⲡⲉ· ⲉⲣⲉ ⲛⲉϥⲁϩⲱⲣ ⲙⲉϩ ⲛ̅ⲥⲟⲫⲓⲁ· ⲉϥϯ ⲛ̅ ⲟⲩⲟⲛ
<lb n="1146"/>ⲛⲓⲙ· ϫⲉ ⲉⲩⲛⲁϯ ϩⲏⲩ ⲛ̅ ϩⲏⲧϥ̅· ⲛ̅ ϩⲉⲛⲁⲅⲁⲑⲟⲛ· ⲛ̅ⲑⲉ
<lb n="1147"/>ⲅⲁⲣ ⲛ̅ ⲟⲩⲟ̅ⲉⲓ ⲉⲛⲁⲛⲟⲩⲛⲟⲩϥ (sic)· ⲉϣⲁϥϯ ⲙⲉϩⲣⲟ ⲛ̅
<lb n="1148"/>ⲧⲉϥⲥⲱϣⲉ· ⲛϥ̅ϯ ϭⲟⲙ ⲛⲁⲥ ϣⲁⲛⲧ ⲉⲥϯ ⲙ̅ ⲡⲉⲥⲕⲁⲣ‐
<lb n="1149"/>ⲡⲟⲥ· ⲧⲁⲓ ⲧⲉ ⲑⲉ ⲛ̅ⲧⲥⲟⲫⲓⲁ ⲙ̅ ⲡⲛⲟⲩⲧⲉ :— ϣⲁⲥϣⲱⲡⲉ
<lb n="1150"/>ϩⲛ̅ ⲧⲉⲯⲩⲭⲏ ⲙ̅ ⲡⲉⲧ ϣⲓⲛⲉ ⲛ̅ⲥⲱⲥ· ⲙⲉⲥⲕⲁ ⲙ̅ ⲡⲁϣ
<lb n="1151"/>ⲙ̅ ⲡⲙⲟⲩ· ⲙⲛ̅ ⲛ̅ϭⲟⲣϭⲥ̅ ⲙ̅ ⲡⲇⲓⲁⲃⲟⲗⲟⲥ ⲉ ⲣ̅ ϫⲥ̅ ⲉ
<lb n="1152"/>ⲣⲟⲟⲩ· ϫⲉ ⲟⲩϫⲱⲱⲣⲉ ⲡⲉ ⲡϫⲥ̅· ⲁⲩⲱ ⲟⲩⲛ̅ϭⲟⲙ
<lb n="1153"/>ⲙ̅ⲙⲟϥ ⲉ ϩⲱⲃ ⲛⲓⲙ· ⲡⲉϫⲉ ⲡⲇⲟⲩⲝ ⲛⲁϥ ϫⲉ ϩⲱⲥⲧⲉ
<lb n="1154"/>ⲛⲟⲩ ⲛ̅ⲧⲁⲕⲥⲱⲧⲡ̅ ⲛⲁⲕ ⲙ̅ ⲡⲙⲟⲩ ⲛ̅ϩⲟⲩⲟ̅ ⲉ ⲡⲱⲛϩ̅·
<lb n="1155"/>ⲁϥⲟⲩⲱϣⲃ̅ ⲛ̅ϭⲓ ⲁⲡⲁ ⲃⲓⲕⲧⲱⲣ ϫⲉ ⲡⲉⲓ ⲙⲟⲩ ⲛ̅ ⲟⲩⲙⲟⲩ
<lb n="1156"/>ⲁⲛ ⲡⲉ· ⲁⲗⲗⲁ ⲟⲩⲱⲛϩ̅ ⲡⲉ ϣⲁ ⲉⲛⲉϩ· ⲉⲓϣⲁⲛϩⲩⲡⲟ‐
<lb n="1157"/>ⲙⲉⲓⲛⲉ ⲉ ⲛⲉⲕⲃⲁⲥⲁⲛⲟⲥ·
<lb n="1158"/>Ⲧⲟⲧⲉ ⲡⲇⲟⲩⲝ ⲁϥⲧⲣⲉ ⲩⲕⲁⲁϥ ⲕⲁ ϩⲏⲩ ⲛ̅ ⲛⲉϥϩⲟⲓⲧⲉ
<lb n="1159"/>ⲛ̅ⲥⲉⲥⲱⲗⲡ̅ ⲙ̅ ⲡⲉϥⲙⲟⲩⲥ· ⲛ̅ⲥⲉⲉⲓⲛⲉ ⲛ̅ ⲛⲉϥϭⲓϫ ϩⲓ
<lb n="1160"/>ⲡⲁϩⲟⲩ ⲙ̅ⲙⲟϥ· ⲛ̅ⲥⲉⲕⲟⲩⲙⲡⲓⲍⲉ ⲙ̅ⲙⲟϥ· ⲙⲛ̅ⲛ̅ⲥⲱⲥ
<lb n="1161"/>ⲁϥⲧⲣⲉ ⲩϯ ϩⲃⲟϭ ⲛⲁϥ· ⲡⲉϫⲁϥ ⲛⲁϥ ϫⲉ ⲑⲩⲥⲓⲁⲍⲉ·
<lb n="1162"/>ⲡⲉϫⲁϥ ϫⲉ ⲛ̅ ϯⲛⲁⲑⲩⲥⲓⲁⲍⲉ ⲁⲛ· ⲙⲛ̅ⲛ̅ⲥⲱⲥ ⲁϥⲧⲣⲉ
<lb n="1163"/>ⲩⲱ̅ϭⲡ̅ ⲛ̅ⲛⲉϥϣⲧⲙ̅ⲛⲱⲛ ⲙⲛ̅ ⲛⲉϥⲕⲉⲗⲛ̅ⲕⲉϩ· ϣⲁⲛⲧⲉ
<lb n="1164"/>ⲛⲉϥⲕⲉⲉⲥ ϥⲟϭⲟⲩ ⲉ ⲃⲟⲗ ϩⲙ̅ ⲛⲉϥϣⲁⲁⲣ· ⲁⲡⲁ ⲃⲓⲕⲧⲱⲣ
<lb n="1165"/>ⲇⲉ ⲡⲉϫⲁϥ· ϫⲉ ϯϣⲡ̅ ϩⲙⲟⲧ ⲛ̅ⲧⲙ̅ ⲡⲁ ϫⲟⲉⲓⲥ ⲓ̅ⲥ̅
<lb n="1166"/>ⲡⲉⲭⲣⲥ̅· ϫⲉ ⲁϥϩⲱⲛ ⲉ ϩⲟⲩⲛ ⲉ ⲣⲟⲓ ⲛ̅ϭⲓ ⲡⲟⲩⲣⲟⲧ
<lb n="1167"/>ⲧⲏⲣϥ̅ ⲙ̅ ⲡⲉⲭⲥ̅ 
</pb>
<pb xml:id="21b ⲙ̅ⲃ̅">
<lb n="1168"/> Ⲡⲉϫⲉ ⲡⲇⲟⲩⲝ ⲛⲁϥ· ϫⲉ ⲁⲩⲧⲁⲁⲕ ⲉ ⲧⲟⲟⲧ ϩⲱⲥ ⲙⲁⲅⲟⲥ·
<lb n="1169"/>ⲧⲉⲛⲟⲩ ϭⲉ ⲉⲕⲧⲙ̅ ⲥⲱⲧⲙ̅ ⲛ̅ⲥⲱⲓ ϯⲛⲁⲃⲁⲍⲁⲛⲓⲍⲉ ⲙ̅‐
<lb n="1170"/>ⲙⲟⲕ ⲕⲁⲕⲱⲥ· ⲡⲉϫⲉ ⲁⲡⲁ ⲃⲓⲕⲧⲱⲣ ϫⲉ ⲛ̅ ϯⲛⲁⲑⲩⲥⲓ‐
<lb n="1171"/>ⲁⲍⲉ ⲁⲛ·
<lb n="1172"/>Ⲡⲉϫⲉ ⲡⲇⲟⲩⲝ ⲛⲁϥ· ϫⲉ ⲉ ⲧⲃⲉ ⲟⲩ ⲛⲅ̅ ϫⲓ ⲁⲛⲛⲱⲛⲛⲁ
<lb n="1173"/>ⲁⲛ· ⲟⲩⲇⲉ ⲛⲅ̅ ϥⲓ ⲙ̅ ⲡⲣⲟⲟⲩϣ ⲁⲛ ⲛ̅ ⲛⲉⲕϩⲁⲣⲙⲁ ⲙⲛ̅
<lb n="1174"/>ⲛⲉⲕϩⲟⲡⲗⲟⲛ· ⲁϥⲟⲩⲱϣⲃ̅ ⲛ̅ϭⲓ ⲁⲡⲁ ⲃⲓⲕⲧⲱⲣ· ϫⲉ ⲉ
<lb n="1175"/>ⲃⲟⲗ ϫⲉ ⲉⲩϣⲓⲧⲉ ⲙ̅ⲙⲟⲟⲩ ϩⲛ̅ ⲟⲩϫⲓⲛϭⲟⲛⲥ̅· ⲉ ⲧⲃⲉ
<lb n="1176"/>ⲡⲁⲓ ⲛ̅ ϯⲛⲁⲟⲩⲱⲙ ⲁⲛ ⲛ̅ϩⲏⲧⲟⲩ :— ⲟⲩⲛ̅ⲧⲁⲓ ⲙ̅ⲙⲁⲩ ⲛ̅
<lb n="1177"/>ⲧⲉⲧⲣⲟⲫⲏ ⲙ̅ ⲡⲛⲓ̈ⲕⲟⲛ· ⲧⲁⲓ ⲉⲓϣⲁⲛⲟⲩⲱⲙ ⲉ ⲃⲟⲗ ⲛ̅
<lb n="1178"/>ϩⲏⲧⲥ̅· ⲛ̅ ϯⲛⲁϩⲕⲟ ⲁⲛ ϣⲁ ⲉⲛⲉϩ·
<lb n="1179"/>Ⲡⲇⲟⲩⲝ ⲇⲉ ⲁϥⲕⲉⲗⲉⲩⲉ ⲉ ⲧⲣⲉ ⲩⲕⲁⲁϥ ⲕⲁ ϩⲏⲩ· ⲛ̅ⲥⲉ‐
<lb n="1180"/>ⲛⲟϫϥ̅ ⲉⲩϩⲣⲱ ⲛ̅ⲥⲉⲥⲁϩⲧⲉ ϩⲁⲣⲟϥ ⲛ̅ϩⲟⲟⲩ ⲥⲛⲁⲩ·
<lb n="1181"/>ⲙⲛ̅ⲛ̅ⲥⲱⲥ ⲁⲩⲉⲛⲧϥ̅ ⲉ ⲣⲁⲧϥ̅ ⲙ̅ ⲡⲇⲟⲩⲝ· ⲡⲉϫⲁϥ
<lb n="1182"/>ⲛⲁϥ ϫⲉ ⲕⲁⲕⲏ ⲕⲉⲫⲁⲗⲏ· ⲉⲕⲥⲱⲃⲉ ⲙ̅ⲙⲟⲓ ϩⲛ̅ ϩⲉⲛ‐
<lb n="1183"/>ϩⲃⲏⲩⲉ ⲙ̅ ⲙⲁⲅⲓⲁ· ϣⲉ ⲡⲟⲩϫⲁⲓ ⲙ̅ ⲡⲁⲡⲟⲗⲗⲱⲛ·
<lb n="1184"/>ⲧⲉⲕϯⲙⲱⲣⲓⲁ ⲡⲉ ⲁⲛϩⲁⲗⲓⲥⲕⲉ ⲙ̅ ⲡⲉⲕⲥⲱⲙⲁ ϩⲙ̅
<lb n="1185"/>ⲡⲕⲱϩⲧ̅· ⲁϥⲕⲉⲗⲉⲩⲉ ⲛ̅ϭⲓ ⲡⲇⲟⲩⲝ· ⲉ ⲧⲣⲉ ⲩⲧⲱϭ ⲉ..ⲉ
<lb n="1186"/>ⲧⲉⲧⲣⲓⲣ ⲛ̅ⲥⲉⲥⲁϩⲧⲉ ϩⲁ ⲣⲟⲥ ⲛ̅ϣⲟⲙⲛ̅ⲧ̅ ⲛ̅ϩⲟⲟⲩ· ⲛ̅ⲥⲉ‐
<lb n="1187"/>ⲛⲟϫϥ̅ ⲉ ⲡⲉⲥⲏⲧ ⲉ ⲣⲟⲥ·
<lb n="1188"/>Ⲁⲡⲁ ⲃⲓⲕⲧⲱⲣ ⲇⲉ ⲁϥϣⲗⲏⲗ ⲙ̅ ⲡⲉⲥⲏⲧ ⲛ̅ ⲧⲉⲧⲣⲓ̈ⲣ ⲉϥϫⲱ
<lb n="1189"/>ⲙ̅ⲙⲟⲥ· ϫⲉ ⲡⲁ ϫⲟⲉⲓⲥ ⲓ̅ⲥ̅ ⲡⲉⲭⲥ̅ ϩⲙ̅ ⲡⲉⲕⲣⲁⲛ ϣⲁⲣⲉ
<lb n="1190"/>ⲑⲁⲗⲗⲁⲥⲁ ϣⲟⲟⲩⲉ· ⲁⲩⲱ ⲛ̅ⲧⲉ ⲡⲕⲱϩⲧ̅ ⲱ̅ϣⲙ̅· ⲛ̅ⲧⲉ
<lb n="1191"/>ⲛ̅ⲧⲟⲩⲉⲓ ⲃⲱⲗ ⲉ ⲃⲟⲗ· ϫⲉ ϥⲥⲙⲁⲙⲁⲁⲧ ⲛ̅ϭⲓ ⲡⲉⲕⲣⲁⲛ
<lb n="1192"/>ϣⲁ ⲉⲛⲉϩ· ⲛ̅ⲉⲛⲉϩ· Ϩⲁⲙⲏⲛ·
<lb n="1193"/>Ⲁⲩⲉⲛⲧϥ̅ ⲇⲉ ⲁⲩⲧⲁϩⲟϥ ⲉ ⲣⲁⲧϥ̅ ⲙ̅ ⲡⲙ̅ⲧⲟ ⲉ ⲃⲟⲗ ⲙ̅
<lb n="1194"/>ⲡⲇⲟⲩⲝ· ⲙ̅ⲡⲉ ⲡⲕⲱϩⲧ̅ ϫⲱϩ ⲉ ⲣⲟϥ· ⲉ ⲡⲧⲏⲣϥ̅· ⲧⲟⲧⲉ
<lb n="1195"/>ⲥⲉⲃⲁⲥϯⲁⲛⲟⲥ ⲡⲉϫⲁϥ ⲛ̅ ⲁⲡⲁ ⲃⲓⲕⲧⲱⲣ· ϫⲉ ϣⲉ
<lb n="1196"/>ⲛ̅ⲛⲟⲩⲧⲉ ⲉⲧ ⲧⲁⲓⲏⲩ ⲡⲁⲡⲟⲗⲱⲛ ⲙⲛ̅ ⲧⲁⲣⲧⲉⲙⲓⲥ· ϯⲛⲁ‐
<lb n="1197"/>ⲃⲁⲍⲁⲛⲓⲍⲉ ⲙ̅ⲙⲟⲕ· ϣⲁ ⲛⲧⲁϫⲟⲟⲩ ⲛ̅ⲧⲁⲉⲓⲛⲉ ⲛ ⲟⲩⲙⲁ‐
<lb n="1198"/>ⲅⲟⲥ ⲉϥⲟⲩⲟⲟⲧⲃ̅ ⲉ ⲣⲟⲕ· ⲛϥ̅ⲃⲱⲗ ⲉ ⲃⲟⲗ ⲛ̅ ⲛⲉⲕⲙⲁⲅⲓⲁ· 
</pb>
<pb xml:id="22a ⲙ̅ⲅ̅">
<lb n="1199"/>Ⲁϥⲕⲉⲗⲉⲩⲉ ⲛϭⲓ ⲡⲇⲟⲩⲝ ⲁϥⲉⲓⲛⲉ ⲙ̅ ⲡⲙⲁⲅⲟⲥ· ⲡⲙⲁⲅⲟⲥ 
<lb n="1200"/>ⲇⲉ ⲁϥⲧⲁⲙⲓⲟ ⲛ̅ ϩⲉ[ⲛ] ⲡⲁϩⲣⲉ· ⲟⲩⲕⲗⲟ ⲙⲛ̅ ⲟⲩⲙⲁⲧⲟⲩ
<lb n="1201"/>ⲛ̅ϩⲟϥ· ⲁϥⲉⲡⲓⲕⲁⲗⲉⲓ ⲉ̅ ϩⲣⲁⲓ ⲉ ϫⲱⲟⲩ ⲛ̅ ϩⲉⲛ ⲕⲉ
<lb n="1202"/>ⲙⲏⲏϣⲉ ⲛ̅ⲣⲁⲛ· ⲙⲛ̅ⲛ̅ⲥⲱⲥ ⲡⲉϫⲁϥ ⲛ̅ ⲁⲡⲁ ⲃⲓⲕⲧⲱⲣ·
<lb n="1203"/>ϫⲉ ⲙⲟ ⲛⲅ̅ ⲟⲩⲟ̅ⲙⲟⲩ ⲛ̅ⲧⲁⲛⲁⲩ ϫⲉ ⲟⲩⲛ̅ϭⲟⲙ ⲙ̅ⲙⲟⲕ·
<lb n="1204"/>ⲡⲙⲁⲕⲁⲣⲓⲟⲥ ⲇⲉ ⲁⲡⲁ ⲃⲓⲕⲧⲱⲣ ⲡⲉϫⲁϥ ⲙ̅ ⲡⲙⲁⲅⲟⲥ·
<lb n="1205"/>ϫⲉ ⲉϩⲛⲁⲓ ⲙⲉⲛ ⲁⲛ ⲉⲟⲩⲟⲙⲟⲩ· ⲁⲗⲗⲁ ϫⲉ ⲕⲁⲥ ⲉⲕⲉ‐
<lb n="1206"/>ⲉⲓⲙⲉ ϫⲉ ⲟⲩⲛ̅ϭⲟⲙ ⲙ̅ ⲡⲁ ⲛⲟⲩⲧⲉ ⲉ ⲃⲱⲗ ⲉ ⲃⲟⲗ ⲙ̅
<lb n="1207"/>ⲙⲁⲅⲓⲁ ⲛⲓⲙ· ⲁⲩⲱ ⲁϥⲥⲫⲣⲁⲅⲓⲍⲉ ⲙ̅ⲙⲟϥ ⲉ ⲡⲣⲁⲛ
<lb n="1208"/>ⲙ̅ ⲡⲉⲓⲱⲧ ⲙⲛ̅ ⲡϣⲏⲣⲉ ⲙⲛ̅ ⲡⲉⲡⲛⲁ̅ ⲉⲧ ⲟⲩⲁⲁⲃ ⲉϥϫⲱ
<lb n="1209"/>ⲙ̅ⲙⲟⲥ· ϫⲉ ⲙ̅ⲡⲣ̅ ϯϣⲓⲡⲉ ⲛⲁⲓ ϩⲓⲑⲏ ⲙ̅ ⲡⲉⲓ ⲁⲛⲟⲙⲟⲥ·
<lb n="1210"/>ⲁⲩⲱ ⲁϥⲟⲩⲱⲙ ⲙ̅ⲙⲟⲟⲩ ⲙ̅ⲡⲉ ⲗⲁⲁⲩ· ⲙ̅ ⲙⲉⲗⲟⲥ
<lb n="1211"/>ⲛ̅ⲧⲁϥ ⲉ ⲃⲗⲁⲡⲧⲉⲓ ⲉ ⲡⲧⲏⲣϥ̅· ⲁⲗⲗⲁ ⲛⲉϥⲉⲩⲫⲣⲁⲛⲉ
<lb n="1212"/>ⲛ̅ⲑⲉ ⲛ̅ ⲛⲉⲧ ⲧⲁϩⲉ ϩⲁ ⲡⲏⲣⲡ̅· ⲡⲙⲁⲅⲟⲥ ⲇⲉ ⲁϥⲧⲁⲙⲓⲟ̅
<lb n="1213"/>ⲛ̅ ϩⲉⲛ ⲕⲉ ⲡⲁϩⲣⲉ ⲉⲩⲛⲁϣⲧ̅ ⲛ̅ϩⲟⲩⲟ̅ ⲉⲛ ϣⲟⲣⲡ̅· ϩⲱⲥⲧⲉ
<lb n="1214"/>ⲟⲩⲥⲓϣⲉ ⲙⲛ̅ ϯⲁⲃⲉ ⲛ̅ ⲟⲩⲕⲱⲱⲥ· ⲁϥⲧⲁⲁⲩ ⲉⲩⲁⲡⲟⲧ·
<lb n="1215"/>ⲁϥⲉⲡⲓⲕⲁⲗⲉⲓ ⲛ̅ ϩⲉⲛⲣⲁⲛ ⲉ ϩⲣⲁⲓ ⲉ ϫⲱⲟⲩ· ϩⲱⲥⲧⲉ
<lb n="1216"/>ⲛ̅ⲧⲉ ⲡⲕⲁϩ ⲛⲟⲉⲓⲛ ϩⲓⲧⲙ̅ ⲡⲣⲁⲛ ⲛ̅ ⲛⲉϥⲙⲁⲅⲓⲁ· ⲡⲉϫⲁϥ
<lb n="1217"/>ⲛ̅ ⲁⲡⲁ ⲃⲓⲕⲧⲱⲣ ϫⲉ ⲙⲟ ⲙ̅ ⲡⲉⲓ ⲕⲉ ⲥⲟⲡ ⲡⲁ ϫⲥ̅· ⲁⲩⲱ
<lb n="1218"/>ⲣ̅ ⲧⲙ̅ ⲟⲩⲡⲉⲑⲟⲟⲩ ϣⲱⲡⲉ ⲙⲙⲟⲕ ϯⲛⲁⲡⲓⲥⲧⲉⲩⲉ ⲉ
<lb n="1219"/>ⲡⲉⲕⲛⲟⲩⲧⲉ· ⲧⲟⲧⲉ ⲡⲙⲁⲕⲁⲣⲓⲟⲥ ⲁϥϫⲓ ⲙ̅ ⲡⲉⲓ ⲕⲉ
<lb n="1220"/>ⲡⲁϩⲣⲉ ⲁϥⲥⲟⲟϥ· ⲁⲩⲱ ⲙ̅ⲡⲉ ⲗⲁⲁⲩ ⲙ̅ ⲡⲉⲑⲟⲟⲩ
<lb n="1221"/>ϣⲱⲡⲉ ⲙ̅ⲙⲟϥ·
<lb n="1222"/> Ⲧⲟⲧⲉ ⲡⲙⲁⲅⲟⲥ ⲡⲉϫⲁϥ· ϫⲉ ϫⲣⲟ ⲡⲉ ⲛⲧ ⲁϥϫⲣⲟ 
</pb>
<pb xml:id="22b ⲙ̅ⲇ̅"> ϭⲙ̅‐
<lb n="1223"/>ϭⲟⲙ ⲡⲉ ⲛⲧ ⲁϥϭⲙ̅ϭⲟⲙ· ϫⲉ ⲁⲕⲛⲟⲩϩⲙ̅ ⲛ̅ ⲟⲩⲯⲩⲭⲏ
<lb n="1224"/>ⲉ ⲡⲙⲟⲩ· ⲉ ⲧⲣ ⲥ̅ⲱ̅ⲛϩ̅ ⲛ̅ ⲕⲉ ⲥⲟⲡ· ⲛ̅ⲑⲉ ⲅⲁⲣ ⲛ̅ ⲟⲩ‐
<lb n="1225"/>ⲁⲛⲇⲣⲉⲁⲥ· ⲛ̅ⲥⲉϩⲟⲕϥ̅ ⲉ ⲃⲟⲗ ⲛϥ̅ⲣ ⲃⲣ̅ⲣⲉ ⲛ̅ ⲕⲉ ⲥⲟⲡ·
<lb n="1226"/>ⲧⲁⲓ ⲧⲉ ⲑⲉ ⲛ̅ ⲛⲉ ⲛⲧ ⲁⲩⲥⲱⲣⲙ̅ ϩⲛ̅ ⲛⲉⲩⲛⲟⲃⲉ· ⲉⲩϣⲁⲛⲣ̅
<lb n="1227"/>ϩⲛⲁⲩ ϣⲁⲣⲉ ⲡϫⲥ̅ ⲁⲁⲩ ⲛ̅ⲃⲣ̅ⲣⲉ ⲛ̅ ⲕⲉ ⲥⲟⲡ·
<lb n="1228"/>Ⲁⲩⲱ ⲛ̅ⲧⲉⲩⲛⲟⲩ ⲁ ⲡⲙⲁⲅⲟⲥ ⲁⲡⲟⲧⲁⲥⲥⲉ ⲛ̅ⲛ̅ⲕⲁ ⲛⲓⲙ ⲉⲧⲉ
<lb n="1229"/>ⲟⲩⲛ̅ⲧⲁϥ ⲥⲟⲩ ⲁⲩⲕⲁⲑⲏⲅⲉ ⲙ̅ⲙⲟϥ ⲉ ⲡⲣⲁⲛ ⲛ̅ ⲧⲉⲧⲣⲓⲁⲥ
<lb n="1230"/>ⲉⲧ ⲟⲩⲁⲁⲃ· ⲁⲩⲱ ⲛⲉϥϫⲱ[ⲱ]ⲙⲉ ⲧⲏⲣⲟⲩ ⲉⲧ ⲙⲉϩ ⲙ̅
<lb n="1231"/>ⲙⲁⲅⲓⲁ ⲁϥⲣⲟⲕϩⲟⲩ· ⲡⲉϫⲉ ⲡⲇⲟⲩⲝ ⲛ̅ ⲁⲡⲁ ⲃⲓⲕⲧⲱⲣ·
<lb n="1232"/>ϫⲉ ⲁⲣⲓ ⲥⲁⲃⲉ ⲛⲅ̅ ⲑⲩⲥⲓⲁⲍⲉ· ⲡⲉϫⲉ ⲁⲡⲁ ⲃⲓⲕⲧⲱⲣ
<lb n="1233"/>ⲛⲁϥ· ϫⲉ ⲛ̅ⲟⲩⲟⲉⲓϣ ⲛⲓⲙ ⲁⲛⲅ̅ ⲟⲩⲥⲁⲃⲉ· ⲡⲉϫⲉ
<lb n="1234"/>ⲡⲇⲟⲩⲝ ϫⲉ ⲁⲗⲗⲁ ⲧⲉⲛⲟⲩ ⲁⲕⲣ̅ ⲥⲟϭ· ⲡⲉϫⲉ ⲁⲡⲁ
<lb n="1235"/>ⲃⲓⲕⲧⲱⲣ· ϫⲉ ⲛ̅ⲥⲟϭ ⲙ̅ ⲡⲕⲟⲥⲙⲟⲥ ⲛⲉ ⲛⲧⲁ ⲡⲛⲟⲩⲧⲉ
<lb n="1236"/>ⲥⲟⲧⲡⲟⲩ ϫⲉ ⲉⲩⲉϯ ϣⲓ̈ⲡⲉ ⲛ̅ ⲛ̅ⲥⲁⲃⲉ· ⲡⲉϫⲉ ⲡⲇⲟⲩⲝ
<lb n="1237"/>ⲛⲁϥ ϫⲉ ⲉⲣⲉ ⲛⲁⲓ ⲥⲏϩ ⲧⲱⲛ· ⲡⲉϫⲉ ⲁⲡⲁ ⲃⲓⲕⲧⲱⲣ ϫⲉ
<lb n="1238"/>ⲡⲁⲩⲗⲟⲥ ⲡⲉ ⲛⲧ ⲁϥⲥⲁϩϥ̅· ⲡⲉϫⲉ ⲡⲇⲟⲩⲝ· ϫⲉ ⲟⲩⲕ
<lb n="1239"/>ⲟⲩⲛ ⲡⲁⲩⲗⲟⲥ ⲟⲩⲛⲟⲩⲧⲉ ⲡⲉ· ⲡⲉϫⲉ ⲁⲡⲁ ⲃⲓⲕⲧⲱⲣ
<lb n="1240"/>ⲛⲁϥ· ϫⲉ ⲛ̅ⲑⲉ ⲛ̅ ⲟⲩⲥⲟⲫⲟⲥ ⲛ̅ⲁⲣⲭⲏⲧⲉⲕⲧⲱⲛ ⲉϥ‐
<lb n="1241"/>ϣⲁⲛⲕⲱ ⲉ ϩⲣⲁⲓ ⲛ̅ⲧⲥⲛ̅ⲧⲉ· ⲛϥ̅ⲉⲓ̈ ⲛ̅ϭⲓ ⲕⲉ ⲟⲩⲁ ⲛϥ̅ϩⲉ
<lb n="1242"/>ⲉ ⲣⲟⲥ ⲛϥ̅ⲕⲱⲧ ⲉ ϩⲣⲁⲓ ⲉ ϫⲱⲥ· ⲧⲁⲓ ⲧⲉ ⲑⲉ ⲙ̅ ⲡⲁⲩⲗⲟⲥ
<lb n="1243"/>ⲛ̅ⲧⲁϥⲉⲓ ⲛ̅ ϩⲁⲏ· ⲁϥϯ ⲡⲗⲱⲃϣ̅ ⲛ̅ ⲛⲉⲅⲣⲁⲫⲏ· ⲡⲇⲟⲩⲝ
<lb n="1244"/>ⲇⲉ ⲡⲉϫⲁϥ ⲛⲁϥ· ϫⲉ ⲁⲗⲟⲕ ⲉⲕϫⲱ ⲛ̅ ⲛⲉⲓ ϣⲁϫⲉ ⲙ̅
<lb n="1245"/>ⲙⲛ̅ⲧⲥⲟϭ· ⲛⲉⲓ ϩⲃⲏⲩⲉ ⲅⲁⲣ ⲛⲁϯ ϩⲏⲩ ⲙ̅ⲙⲟⲕ ⲁⲛ·
<lb n="1246"/>ⲁⲗⲗⲁ ⲕⲛⲁⲙⲟⲩ ⲉⲕⲟ ⲛ̅ ϣⲏⲣⲉ ϣⲏⲙ· ⲥⲱⲧⲙ̅ ⲛ̅ⲥⲱⲓ
<lb n="1247"/>ⲧⲉⲛⲟⲩ ⲛⲅ̅ ⲑⲩⲥⲓⲁⲍⲉ ⲛ̅ⲧⲁⲕⲁⲁⲕ ⲉ ⲃⲟⲗ· ⲁⲡⲁ ⲃⲓⲕⲧⲱⲣ
<lb n="1248"/>ⲇⲉ ⲡⲉϫⲁϥ ϫⲉ ⲁⲛⲅ̅ ⲟⲩ ⲥⲟϭ ⲁⲛ· 
</pb>
<pb xml:id="23a ⲙ̅ⲉ̅"> ⲁⲗⲗⲁ ⲁⲛⲅ̅ ⲟⲩ‐ 
<lb n="1249"/>ⲥⲁⲃⲉ· ⲉⲓϣⲁⲛⲥⲱⲧⲙ̅ ⲛ̅ⲥⲱⲕ ⲛ̅ⲧⲁⲑⲩⲥⲓⲁⲍⲉ· ⲉⲓⲛⲁϣⲱⲡⲉ
<lb n="1250"/>ⲛ̅ⲥⲟϭ ⲛⲁⲙⲉ· ⲛ̅ⲥⲟϭ ⲙ̅ⲡ ⲟⲩⲙⲟⲟϣⲉ ϩⲛ̅ ⲧⲙⲉ ⲉⲛⲉϩ·
<lb n="1251"/>ⲁⲗⲗⲁ ⲉⲣⲉ ⲡⲉⲩϩⲏⲧ ⲧⲏⲙ ⲉ ⲣⲟⲟⲩ· ⲉⲩⲟ̅ ⲛ̅ⲣⲉϥϫⲓϭⲟⲗ
<lb n="1252"/>ⲛ̅ⲑⲉ ⲙ̅ ⲡⲉⲩⲉⲓⲱⲧ ⲡⲇⲓ̈ⲁⲃⲟⲗⲟⲥ·
<lb n="1253"/>Ⲁϥϭⲱⲛⲧ̅ ⲇⲉ ⲛ̅ϭⲓ ⲡⲇⲟⲩⲝ ⲁϥⲕⲉⲗⲉⲩⲉ ⲉ ⲧⲣⲉ ⲩⲉⲓⲛⲉ ⲉ
<lb n="1254"/>ⲃⲟⲗ ⲛ̅ ⲛⲉϥⲙⲉⲗⲟⲥ ϣⲁ ⲡⲉⲥⲏⲧ ⲉ̅ ⲛⲉϥⲟⲩⲣⲏⲏⲧⲉ·
<lb n="1255"/>ⲡⲉϫⲁϥ ⲛ̅ϭⲓ ⲁⲡⲁ ⲃⲓⲕⲧⲱⲣ· ϩⲓⲑⲏ ⲙ̅ ⲡⲇⲟⲩⲝ· ϫⲉ
<lb n="1256"/>ⲛ̅ⲛⲉⲩⲣⲱⲛ ⲛ̅ⲧⲁⲕⲉⲛⲧⲟⲩ ⲉ ⲃⲟⲗ ϩⲙ̅ ⲡⲁ ⲥⲱⲙⲁ·
<lb n="1257"/>ⲉⲩⲟ ⲙ ⲡⲉⲥⲙⲟⲧ ⲛ̅ ϩⲉⲛⲥⲣ̅ⲃⲛ̅ⲛⲉ ⲉⲁⲩⲡⲟⲣⲕⲟⲩ ϩⲛ̅
<lb n="1258"/>ⲟⲩⲥⲁϣ· ⲛ̅ⲧⲉ ⲛⲉϥⲙⲟⲩ ⲛ ⲃⲱⲱⲛ ⲧⲏⲣⲟⲩ ⲉⲓ ⲉ ⲃⲟⲗ·
<lb n="1259"/>ⲁⲩⲱ ⲛ̅ⲧⲉ ⲟⲩⲙⲟⲧⲛⲉⲥ ϣⲱⲡⲉ ⲙ̅ ⲡⲥⲱⲙⲁ ⲧⲏⲣϥ̅·
<lb n="1260"/>ⲧⲁⲓ ⲧⲉ ⲧⲁϩⲉ ϩⲱ· ⲧⲉⲛⲟⲩ ⲇⲉ ϯϣⲡ̅ ϩⲙⲟⲧ ⲛ̅ⲧ ⲙ̅ ⲡⲁ
<lb n="1261"/>ϫⲥ̅ ⲓⲥ̅ ⲡⲉⲭⲥ̅· ϣⲁ ⲉⲛⲉϩ· ⲛ̅ ⲉⲛⲉϩ ϩⲁⲙⲏⲛ·
<lb n="1262"/>Ⲡⲇⲟⲩⲝ ⲇⲉ ⲁϥⲧⲣⲉ ⲩⲉⲓⲛⲉ ⲛ̅ ⲟⲩⲛⲉϩ ⲁⲩⲥⲁϩⲧⲉ ϩⲁ ⲣⲟϥ
<lb n="1263"/>ϣⲁⲧ ϥ̅ⲃⲣ̅ⲃⲣ̅· ⲁϥⲧⲣⲉ ⲩⲡⲁϩⲧϥ̅ ⲉϫⲛ̅ ⲛⲉϥⲁⲛⲁⲅⲕⲁⲓⲟⲛ·
<lb n="1264"/>ⲁⲩⲱ ⲛ̅ ⲧⲉⲩⲛⲟⲩ ⲛ̅ⲧⲁⲩⲡⲁϩⲧϥ̅ ⲉ ϫⲱⲟⲩ· ⲁⲩⲥⲱⲗⲡ̅
<lb n="1265"/>ⲁⲩϩⲉ ⲉ ϩⲣⲁⲓ ⲉ̅ϫⲙ̅ ⲡⲕⲁϩ· ⲁϥⲟⲩⲱ̅ϣⲃ̅ ⲛ̅ϭⲓ ⲡⲙⲁⲕⲁ‐
<lb n="1266"/>ⲣⲓⲟⲥ ⲁⲡⲁ ⲃⲓⲕⲧⲱⲣ· ϫⲉ ⲡⲉⲓ ⲛⲉϩ ⲛ̅ⲧ ⲁⲕⲡⲁϩⲧϥ̅ ⲉ
<lb n="1267"/>ϫⲱⲓ· ⲉϥⲟ ⲙ̅ ⲡⲉⲥⲙⲟⲧ ⲛ̅ ⲟⲩⲙⲟⲩ ⲉϥⲕⲏⲃ· ⲉϣⲁⲣⲉ
<lb n="1268"/>ⲟⲩⲣⲱⲙⲉ ϫⲓⲧⲥ̅ ϩⲛ̅ ⲟⲩⲕⲁⲩⲙⲁ· ⲛϥ̅ⲉⲓⲁⲁϥ ⲉ ⲃⲟⲗ ⲛ̅
<lb n="1269"/>ϩⲏⲧϥ̅· ⲛ̅ⲧⲉ ⲟⲩⲙⲟⲧⲛⲉⲥ ϣⲱⲡⲉ ⲙ̅ ⲡⲥⲱⲙⲁ ⲧⲏⲣϥ̅ ⲉ
<lb n="1270"/>ⲧⲃⲉ ⲑⲙ̅ⲙⲉ·
<lb n="1271"/>Ⲡⲇⲟⲩⲝ ⲇⲉ ⲁϥⲕⲉⲗⲉⲩⲉ ⲉ ⲧⲣⲉ ⲩⲁϣⲧϥ̅ ⲉ ⲡϩⲉⲣⲙⲉⲧⲁ‐
<lb n="1272"/>ⲣⲓⲟ̅ⲛ ⲛ̅ⲥⲉϩⲱⲱⲕⲉ ⲙ̅ⲙⲟϥ· ⲁⲩⲱ ⲁϥⲧⲣⲉ ⲩⲛⲟⲩϫⲉ ⲉ ϩⲟⲩⲛ
<lb n="1273"/>ϩⲁ ⲣⲟϥ ⲛ̅ⲥⲟ ⲉⲛ̅ⲗⲁⲙⲡⲁⲥ ⲛ̅ ⲕⲱϩⲧ̅· ⲁⲩⲱ ⲛⲉⲩϩⲱⲱⲕⲉ
<lb n="1274"/>ⲙ̅ⲙⲟϥ ⲛ̅ⲁⲟⲩⲛⲟⲩ ⲥⲛ̅ⲧⲉ· ⲁⲩⲱ ⲙ̅ⲡⲉ ⲡⲕⲱϩⲧ̅ ϫⲱϩ ⲉ
<lb n="1275"/>ⲣⲟϥ ⲉ ⲡⲧⲏⲣϥ̅· ⲉ ⲃⲟⲗ ϫⲉ ⲛⲉⲣⲉ ⲡⲛⲟⲩⲧⲉ ϣⲟⲟⲡ ⲛⲁϥ·
<lb n="1276"/>ⲁⲩⲱ ⲉϥϯ ϭⲟⲙ ⲛⲁϥ ϩⲛ̅ ⲛⲉϥⲑⲗⲓⲯⲓⲥ ⲧⲏⲣⲟⲩ·
<lb n="1277"/>Ⲡⲇⲟⲩⲝ ⲇⲉ ⲡⲉϫⲁϥ ⲛⲁϥ· ϫⲉ ⲕⲁⲕⲏ ⲕⲉⲫⲁⲗⲏ· ⲁⲓϩⲓⲥⲉ
<lb n="1278"/> ⲉⲓϯⲥⲟ ⲉ ⲣⲟⲕ ϫⲉ ⲉⲕⲛⲁϣⲓⲡⲉ :— 
</pb>
<pb xml:id="23b ⲙ̅ⲋ̅"> ⲁⲩⲱ ⲙⲡⲉ ⲕⲕⲧⲟⲕ·
<lb n="1279"/>ⲧⲉⲛⲟⲩ ϭⲉ ⲙⲟⲩ ⲛⲅ̅ ⲑⲩⲥⲓⲁⲍⲉ ⲛ̅ⲧⲁⲕⲁⲁⲕ ⲉ ⲃⲟⲗ· ⲁⲡⲁ
<lb n="1280"/>ⲃⲓⲕⲧⲱⲣ ⲇⲉ ⲡⲉϫⲁϥ ⲛⲁϥ· ϫⲉ ⲛ̅ⲥⲁϥ ⲁⲕϯⲥⲟ ⲉ ⲣⲟⲓ·
<lb n="1281"/>ⲙ̅ⲡⲟⲟⲩ ⲇⲉ ⲙ̅ⲡⲣ̅ ϯⲥⲟ ⲉ ⲣⲟⲓ· ⲡⲉⲧⲉ ϩⲛⲁⲕ ⲁⲣⲓϥ ⲛⲁⲓ·
<lb n="1282"/>ⲁϥⲕⲉⲗⲉⲩⲉ ⲛ̅ϭⲓ ⲡⲇⲟⲩⲝ ⲉ ⲧⲣⲉ ⲡⲉϩⲧ̅ ϩⲙ̅ϫ̅ ϩⲓ ⲕⲱⲛⲓⲁ
<lb n="1283"/>ⲉ ⲡⲉⲥⲏⲧ ϩⲛ̅ ⲣⲱϥ· ⲁⲡⲁ ⲃⲓⲕⲧⲱⲣ ⲇⲉ ⲡⲉϫⲁϥ· ϫⲉ
<lb n="1284"/>ⲡⲉⲓ ϩⲉⲙϫ̅ ⲙⲛ̅ ⲡⲉⲓ ⲕⲱⲛⲓⲁ ⲛ̅ⲧ ⲁⲩⲧⲥⲟⲓ ⲙ̅ⲙⲟⲟⲩ· ⲉⲩⲟ
<lb n="1285"/>ⲛ̅ⲑⲉ ⲛ̅ ⲟⲩⲉⲃⲓⲱ ⲉϥϩⲁⲁⲧⲉ ⲉ ⲡⲉⲥⲏⲧ ϩⲛ̅ ⲧⲁ ϣⲟⲩⲱ̅ⲃⲉ·
<lb n="1286"/>ⲧⲟⲧⲉ ⲡⲇⲟⲩⲝ ⲁϥⲕⲉⲗⲉⲩⲉ̅ ⲉ ⲧⲣⲉ ⲩⲡⲱⲣⲕ̅ ⲙ̅ ⲡⲉϥⲃⲁⲗ
<lb n="1287"/>ⲥⲛⲁⲩ ⲉϥⲟⲛϩ̅· ⲛ̅ ⲧⲉⲩⲛⲟⲩ ⲁⲩⲉⲓ ⲛ̅ϭⲓ ⲕⲉⲥⲧⲱⲛⲁⲣⲓⲟⲥ·
<lb n="1288"/>ⲁⲩⲛⲟⲩϫⲉ ⲛ̅ ϩⲉⲛϣⲗⲓϭ ⲉⲩⲗⲟⲃϣ̅ ⲉ ϩⲟⲩⲛ ⲉ ⲛⲉϥⲃⲁⲗ
<lb n="1289"/>ⲙⲛ̅ ⲛⲉϥⲙⲁⲁϫⲉ· ⲛ̅ ⲧⲉⲩⲛⲟⲩ ⲁ ⲧⲉϥⲁⲗⲱ ⲥⲛ̅ⲧⲉ ⲡⲱⲣⲕ̅
<lb n="1290"/>ⲁⲩϩⲉ ⲉ ϩⲣⲁⲓ ⲉϫⲙ̅ ⲡⲕⲁϩ· ⲁⲩⲱ ⲁ ⲡⲕⲁⲡⲛⲟⲥ ⲉⲓ
<lb n="1291"/>ⲉ ϩⲣⲁⲓ ϩⲙ̅ ⲡⲉϥⲁⲛⲕⲉⲫⲁⲗⲟⲥ·
<lb n="1292"/>Ⲁⲡⲁ ⲃⲓⲕⲧⲱⲣ ⲇⲉ ⲡⲉϫⲁϥ ⲙ̅ ⲡⲇⲟⲩⲝ· ϫⲉ ⲕⲁⲛ ⲉⲕ‐
<lb n="1293"/>ϣⲁⲛⲁⲁⲧ ⲛ̅ⲃⲗⲗⲉ ϩⲛ̅ ⲛ̅ⲃⲁⲗ ⲉⲧ ϩⲓ ⲃⲟⲗ· ⲟⲩⲛ̅ⲧ ⲁⲓⲟ
<lb n="1294"/>ⲛⲙ̅ⲙⲁⲩ ⲛ̅ ϩⲉⲛⲕⲉ ⲃⲁⲗ ϩⲓ ϩⲟⲩⲛ ⲙ̅ⲙⲟⲓ ⲉⲩⲣ̅ ⲟⲩⲟ‐
<lb n="1295"/>ⲉⲓⲛ ⁛— ⲉⲧⲉ ⲛⲁⲓ ⲛⲉ ⲛ̅ⲃⲁⲗ ⲛ̅ ⲧⲁ ⲯⲩⲭⲏ ⲙⲛ̅ ⲡⲁ ϩⲏⲧ·
<lb n="1296"/>ⲕⲁⲧⲁ ⲡⲉ ⲛⲧⲁ ⲡⲉⲧⲣⲟⲥ ⲡⲁⲡⲟⲥⲧⲟⲗⲟⲥ ϫⲟⲟϥ· ϫⲉ
<lb n="1297"/>ⲉⲥϣⲁⲛ ϣⲱⲡⲉ ⲛ̅ⲧⲉⲧⲛ̅ⲛⲁⲩ ⲉ ⲃⲟⲗ ϩⲛ̅ ⲛ̅ⲃⲁⲗ ⲙ̅
<lb n="1298"/>ⲡⲥⲱⲙⲁ ⲧⲉⲧⲛⲁⲛⲁⲩ ⲉ ⲛⲉϩⲃⲏⲩⲉ ⲙ̅ ⲡⲕⲟⲥⲙⲟⲥ ⲉⲧ
<lb n="1299"/>ϣⲟⲩⲉⲓⲧ· ⲟⲩⲡⲟⲣⲛⲓⲁ ⲙⲛ̅ ⲟⲩⲕⲁⲧⲁⲗⲁⲗⲓⲁ· ⲙⲛ̅ ⲟⲩ‐
<lb n="1300"/>ϩⲱⲧⲃ̅ ⲙⲛ̅ ⲟⲩϩⲓⲗⲁ· ⲙⲛ̅ ⲟⲩⲙⲛ̅ⲧϫⲁⲥⲓϩⲏⲧ ⲛⲁⲓ ⲉⲧ
<lb n="1301"/>ⲉⲣⲉ ⲧⲟⲣⲅⲏ ⲙ̅ ⲡⲛⲟⲩⲧⲉ ⲛⲏⲩ ⲉ ⲧⲃⲏⲧⲟⲩ· ⲉ ⲧⲃⲉ ⲡⲁⲓ
<lb n="1302"/>ⲛ̅ ϯⲣ̅ ⲭⲣⲓⲁ ⲁⲛ ⲛ̅ ⲛ̅ⲃⲁⲗ ⲙ̅ ⲡⲁ ⲥⲱⲙⲁ·
<lb n="1303"/>Ⲡⲇⲟⲩⲝ ⲇⲉ ⲁϥⲟⲩⲱ̅ϣⲃ̅ ⲡⲉϫⲁϥ ⲛⲁϥ· ϫⲉ ⲕⲁⲛ ⲁⲅⲕⲁⲍⲉ
<lb n="1304"/>ⲙ̅ⲙⲟⲓ ⲧⲉⲛⲟⲩ· ⲉ ⲧⲣⲁϯ ⲛⲁⲕ ⲛ̅ ϩⲉⲛⲕⲉ ⲛⲟϭ ⲛ̅ ⲃⲁⲍⲁ‐
<lb n="1305"/>ⲛⲟⲥ· ⲁⲡⲁ ⲃⲓⲕⲧⲱⲣ ⲇⲉ ⲡⲉϫⲁϥ· ϫⲉ ⲕⲟⲗⲁⲥⲓⲥ ⲛⲓⲙ
<lb n="1306"/>ⲉⲧ ⲉϩⲛⲁⲕ ⲁⲣⲓϥ ⲛⲁⲓ· ⲁⲛⲟⲕ ϯⲥⲃ̅ⲧⲱⲧ ⲉ ⲧⲱⲟⲩⲛ
<lb n="1307"/>ϩⲁ ⲣⲟⲟⲩ· ⲗⲟⲓⲡⲟⲛ ⲙ̅ⲡⲣ̅ ϯⲥⲟ ⲉ ⲣⲟⲓ· ⲡⲇⲟⲩⲝ ⲇⲉ
<lb n="1308"/>ⲁϥⲕⲉⲗⲉⲩⲉ ⲉ ⲧⲣⲉ ⲩⲁϣⲧϥ̅ ⲛ̅ⲥⲁ ϫⲱϥ ⲉⲩⲥⲧⲩⲗⲗⲟⲥ :— 
</pb>
<pb xml:id="24a ⲙ̅ⲍ̅">
<lb n="1309"/>ⲛ̅ϣⲟⲙⲛ̅ⲧ̅ ⲛ̅ϩⲟⲟⲩ ⲙⲛ̅ ϣⲟⲙⲧⲉ ⲛ̅ⲟⲩϣⲏ· ⲙⲛ̅ ⲛⲉϥ‐ 
<lb n="1310"/>ϭⲃ̅ϣⲁ· ⲙ̅ⲙⲁⲧⲟⲓ ⲇⲉ ⲁⲩⲁϣⲧϥ̅ ⲁⲩⲃⲱⲕ ⲉⲡⲉⲩⲏⲓ·
<lb n="1311"/>ⲁⲩⲕⲁⲁϥ· ⲙⲛ̅ⲛ̅ⲥⲁ ϣⲟⲙⲛ̅ⲧ̅ ⲇⲉ ⲛ̅ϩⲟⲟⲩ· ⲁ ⲡⲇⲟⲩⲝ
<lb n="1312"/>ⲕⲉⲗⲉⲩⲉ ⲉ ⲧⲣⲉ ⲩⲕⲁⲁϥ ⲉ ⲡⲉⲥⲏⲧ ⲛ̅ⲥⲉⲉⲛⲧϥ̅ ⲛⲁϥ·
<lb n="1313"/>ⲧⲁⲣⲉ ϥⲉⲓⲙⲉ ϫⲉ ⲛⲉϥⲟ̅ⲛϩ̅ ⲡⲉ ϫⲓⲛ ⲁϥⲙⲟⲩ· ⲙ̅ⲧⲉⲩ‐
<lb n="1314"/>ⲛⲟⲩ ⲁⲩⲃⲱⲕ ⲛ̅ϭⲓ ⲛ̅ⲕⲉⲥⲧⲱⲛⲁⲣⲓⲟⲥ· ⲁⲩⲱ ⲛ̅ ⲧⲉⲣ ⲟⲩⲁ‐
<lb n="1315"/>ⲙⲁϩⲧⲉ ⲙ̅ⲙⲟϥ· ⲁⲩⲣ̅ ⲃⲗ̅ⲗⲉ· ⲁⲡⲁ ⲃⲓⲕⲧⲱⲣ ⲇⲉ
<lb n="1316"/>ⲡⲉϫⲁϥ· ϫⲉ ϩⲙ̅ ⲡⲣⲁⲛ ⲙ̅ ⲡⲁ ⲛⲟⲩⲧⲉ ⲡⲁⲓ ⲁⲛⲟⲕ ⲉ
<lb n="1317"/>ϯϣⲱⲡ ⲛ̅ ⲛⲉⲓ ϩⲓⲥⲉ ⲧⲏⲣⲟⲩ ⲉ ⲧⲃⲏⲏⲧϥ̅· ⲉⲧⲉⲧⲛⲁⲛⲁⲩ
<lb n="1318"/>ⲉ ⲃⲟⲗ ϩⲛ̅ ⲧⲉϥϭⲟⲙ ⲉⲧ ⲟⲩⲁⲁⲃ· ⲁⲩⲱ ⲛ̅ⲧⲉⲩⲛⲟⲩ
<lb n="1319"/>ⲁⲩⲛⲁⲩ ⲉ ⲃⲟⲗ· ⲡⲇⲟⲩⲝ ⲇⲉ ⲛ̅ ⲧⲉⲣⲉ ϥⲛⲁⲩ ⲉ ⲡⲉ
<lb n="1320"/>ⲛⲧ ⲁϥϣⲱⲡⲉ· ⲁϥⲕⲉⲗⲉⲩⲉ ϩⲓⲧⲉ ⲙ̅ ⲡⲉϥⲥⲱⲙⲁ· ⲁⲩⲱ
<lb n="1321"/>ⲛ̅ⲥⲉⲥⲱⲗⲡ̅ ⲙ̅ ⲡⲉϥⲗⲁⲥ·
<lb n="1322"/>Ⲁⲡⲁ ⲃⲓⲕⲧⲱⲣ ⲇⲉ ⲡⲉϫⲁϥ ⲙ̅ ⲡⲇⲟⲩⲝ· ϫⲉ ⲕⲁⲛ ⲉⲕϣⲁⲛ‐
<lb n="1323"/>ϥⲟϣⲧ̅ ⲙ̅ ⲡⲉⲓ ϣⲁⲣ ⲉⲧ ϩⲓ ⲃⲟⲗ ⲙ̅ⲙⲟⲓ· ⲟⲩⲛ̅ⲧⲁⲓ ⲟⲛ
<lb n="1324"/>ⲙ̅ⲙⲁⲩ ⲛ̅ⲕⲉ ϣⲁⲣ ϩⲓ ϩⲟⲩⲛ ⲙ̅ⲙⲟⲓ· ⲡⲁⲓ ⲉⲧⲉ ⲙⲛ̅ϭⲟⲙ
<lb n="1325"/>ⲙ̅ⲙⲟⲕ ⲉ ⲣⲟϥ ⲟⲩⲇⲉ ⲛⲉⲕⲃⲁⲍⲁⲛⲟⲥ· ⲁⲩⲱ ⲟⲛ ⲉⲕ‐
<lb n="1326"/>ϣⲁⲛϣⲱⲱⲧ ⲙ̅ ⲡⲁⲗⲁⲥ· ϣⲁⲣⲉ ⲡⲛⲟⲩⲧⲉ ⲣ̅ ⲡϩⲁⲡ ⲛ̅
<lb n="1327"/>ⲛⲉⲧ ⲕⲱ ⲛ̅ⲣⲱⲟⲩ· ⲧⲉⲛⲟⲩ ϭⲉ ⲛⲥ̅ⲙⲉⲗⲉⲓ ⲛⲁⲓ ⲁⲛ ϩⲁ
<lb n="1328"/>ⲛⲉⲕⲃⲁⲍⲁⲛⲟⲥ·
<lb n="1329"/>Ⲉϥϫⲱ ⲇⲉ ⲛ̅ⲛⲁⲓ ⲛ̅ϭⲓ ⲡⲙⲁⲕⲁⲣⲓⲟⲥ ⲁⲡⲁ ⲃⲓⲕⲧⲱⲣ· ⲉⲓⲥ
<lb n="1330"/>ⲟⲩⲥϩⲓⲙⲉ ⲉ ⲡⲉⲥⲣⲁⲛ ⲡⲉ ⲥⲧⲉⲫⲁⲛⲟⲩ· ⲉⲧⲉ ⲥϩⲓⲙⲉ ⲧⲉ
<lb n="1331"/>ⲛ̅ ⲟⲩⲙⲁⲧⲟⲓ· ⲁⲥϭⲱϣⲧ̅ ⲉ ⲃⲟⲗ ϩⲙ̅ ⲡⲉⲥϣⲟⲩϣⲧ̅· ⲧⲏ̅
<lb n="1332"/>ⲇⲉ ⲛⲉⲥϩⲛ̅ ⲁ ⲙⲛ̅ⲧⲏ ⲛ̅ⲣⲟⲙⲡⲉ· ⲁⲥⲱϣ ⲉ ⲃⲟⲗ ⲉⲥϫⲱ
<lb n="1333"/>ⲙ̅ⲙⲟⲥ· ϫⲉ ⲛⲁⲓⲁⲧⲕ̅ ⲛ̅ⲧⲟⲕ ⲱ̅ ⲁⲡⲁ ⲃⲓⲕⲧⲱⲣ· ⲁⲩⲱ
<lb n="1334"/>ⲕⲥⲙⲁⲁⲧ ϩⲛ̅ ⲛⲉⲕϩⲃⲏⲩⲉ ⲧⲏⲣⲟⲩ· ⲁⲩϣⲉⲡ ⲛⲉⲕⲑⲩⲥⲓⲁ
<lb n="1335"/>ⲧⲏⲣⲟⲩ ⲛ̅ ⲧⲟⲟⲧⲕ̅· ⲕⲁⲧⲁ ⲑⲉ ⲛ̅ⲧⲁⲩϣⲉⲡ ⲛⲉⲑⲩⲥⲓⲁ
<lb n="1336"/>ⲛ̅ ⲁⲃⲉⲗ ⲡⲇⲓⲕⲁⲓⲟⲥ· ϫⲉ ⲁϥⲉⲛⲧⲟⲩ ⲙ̅ ⲡⲛⲟⲩⲧⲉ ϩⲛ̅
<lb n="1337"/>ⲟⲩⲥⲟⲟⲩⲧⲛ̅· ⲁ ⲡⲛⲟⲩⲧⲉ ϯϩⲧⲏϥ ⲉ ⲣⲟⲕ ⲛ̅ⲑⲉ ⲛ̅ ⲉⲛⲱⲭ
<lb n="1338"/>ⲛⲉⲅⲣⲁⲙⲙⲁⲧⲉⲩⲥ ⲛ̅ ⲧⲇⲓⲕⲁⲓ̈ⲟⲥⲩⲛⲏ· ⲁⲕϣⲱⲡⲉ ⲛ̅
<lb n="1339"/>ⲧⲉⲗⲓⲟⲥ ⲁⲩⲱ ⲛ̅ ⲇⲓⲕⲁⲓⲟⲥ ϩⲛ̅ ⲧⲉⲕⲅⲉⲛⲉⲁ ⲛ̅ⲑⲉ ⲛ̅ ⲛⲱϩⲉ·
<lb n="1340"/>ⲁⲕⲡⲓⲥⲧⲉⲩⲉ ⲉ ⲡⲛⲟⲩⲧⲉ· 
</pb>
<pb xml:id="24b ⲙ̅ⲏ̅"> ⲛ̅ⲑⲉ ⲛ̅ ⲁⲃⲣⲁϩⲁⲙ· 
<lb n="1341"/>Ⲁⲕⲧⲁⲗⲉ ⲡⲉⲕⲥⲱⲙⲁ ⲉ̅ ϩⲣⲁⲓ ⲛ̅ ⲑⲩⲥⲓⲁ ⲛ̅ⲑⲉ ⲛ̅ ⲓⲥⲁⲁⲕ·
<lb n="1342"/>ⲁⲕϩⲩⲡⲟⲙⲉⲓⲛⲉ ⲛ̅ⲑⲉ ⲛ̅ ⲓⲁⲕⲱⲃ· ⲙ̅ ⲡⲛⲁⲩ ⲉⲧ ⲉⲣⲉ
<lb n="1343"/>ⲏ̅ⲥⲁⲩ ⲡⲏⲧ ⲛ̅ⲥⲱϥ ⲙⲛ̅ ⲗⲁⲃⲁⲛ· ⲁⲕϣⲱⲡⲉ ⲛ̅ ⲥⲁⲃⲉ
<lb n="1344"/>ⲛ̅ⲑⲉ ⲛ̅ ⲇⲁⲛⲓⲏⲗ ⲡⲉⲡⲣⲟⲫⲏⲧⲏⲥ· ⲁⲩⲧⲟⲩⲛⲟⲉⲓⲁⲧⲕ̅
<lb n="1345"/>ⲉ ⲃⲟⲗ ϩⲛ̅ ⲛⲉⲕⲣⲁⲥⲟⲩ ⲛ̅ⲑⲉ ⲛ̅ ⲓⲱⲥⲏⲫ· ⲁⲕϩⲩⲡⲟⲙⲉⲓⲛⲉ
<lb n="1346"/>ⲛ̅ⲑⲉ ⲛ̅ ⲓⲱ̅ⲃ· ⲡⲣⲱⲙⲉ ⲙ̅ ⲡⲛⲟⲩⲧⲉ· ⲁ ⲡϫⲁϫⲉ ⲕⲱϩ ⲉ
<lb n="1347"/>ⲣⲟⲕ ⲉ ⲣⲟⲕ (sic) ⲛ̅ⲑⲉ ⲛ̅ ⲏⲥⲁⲓⲁⲥ ⲡⲉⲡⲣⲟⲫⲏⲧⲏⲥ· ⲡⲁⲓ ⲛ̅ⲧ
<lb n="1348"/>ⲁⲩⲟⲩⲁⲥⲧϥ̅ ϩⲛ̅ ⲟⲩⲃⲁϣⲟⲩⲣ ⲛ̅ ϣⲉ· ⲁⲩⲱ ⲙ̅ⲡⲉ ⲡⲕⲱϩⲧ̅
<lb n="1349"/>ϫⲱϩ ⲉ ⲣⲟⲕ ⲛ̅ⲑⲉ ⲙ̅ ⲡϣⲟⲙⲛ̅ⲧ̅ ⲛ̅ϩⲁⲅⲓⲟⲥ· ⲉⲧⲉ ⲙ̅ⲡⲉ
<lb n="1350"/>ⲡⲕⲱϩⲧ̅ ⲛ̅ ⲛⲁ[ⲃ]ⲟⲩⲭⲟⲇⲟⲛⲟⲥⲟⲣ ϫⲱϩ ⲉ ⲣⲟⲟⲩ· ⲁⲕϯ
<lb n="1351"/>ⲙ̅ ⲡⲉⲕϩⲏⲧ ⲙ̅ ⲡⲛⲟⲩⲧⲉ ⲛ̅ⲑⲉ ⲛ̅ ⲇⲁ̅ⲇ̅ ⲡϣⲏⲣⲉ ⲛ̅
<lb n="1352"/>ⲓⲉⲥⲥⲁⲓ :— ϣⲉ ⲡⲉⲕⲟⲩϫⲁⲓ ⲱ̅ ⲁⲡⲁ ⲡⲁ (sic) ⲃⲓⲕⲧⲱⲣ·
<lb n="1353"/>ⲉⲓⲥ ⲕⲗⲟⲙ ⲥⲛⲁⲩ ⲁⲩⲭⲁⲗⲁ ⲙ̅ⲙⲟⲟⲩ ⲉ ⲡⲉⲥⲏⲧ ⲉ ⲃⲟⲗ
<lb n="1354"/>ϩⲛ̅ ⲧⲡⲉ· ⲉⲩϥⲓ ϩⲁ ⲣⲟⲟⲩ ϩⲓⲧⲛ̅ ϫⲟⲩⲧⲁϥⲧⲉ ⲛ̅ⲁⲅⲅⲉⲗⲟⲥ·
<lb n="1355"/>ⲡⲱⲕ ⲅⲁⲣ ⲡⲉ ⲟⲩⲁ̅· ⲡⲱⲓ ϩⲱ ⲡⲉ ⲟⲩⲁ̅· ⲉⲁ ⲛⲅ̅ ⲟⲩ‐
<lb n="1356"/>ⲥⲕⲉⲟⲥ ⲛ̅ ϭⲱⲃ· ϯⲛⲁⲕⲗⲏⲣⲟⲛⲟⲙⲉⲓ ⲙⲛ̅ ⲛ̅ϫⲱⲱⲣⲉ·
<lb n="1357"/>Ⲛ ⲧⲉⲣⲉ ⲡⲇⲟⲩⲝ ⲇⲉ ⲥⲱⲧⲙ̅ ⲉ ⲣⲟⲥ ⲉⲥⲧⲁⲩⲟ̅ ⲛ̅ ⲛⲉⲓ
<lb n="1358"/>ϣⲁϫⲉ· ⲁϥⲕⲉⲗⲉⲩⲉ ⲛ̅ⲧⲉⲩⲛⲟⲩ ⲉ ⲧⲣⲉ ⲩⲉⲛⲧⲥ̅ ⲛⲁϥ·
<lb n="1359"/>ⲛ̅ ⲧⲉⲣ ⲟⲩⲉⲛⲧⲥ̅ ⲇⲉ ⲡⲉϫⲉ ⲡⲇⲟⲩⲝ ⲛⲁⲥ· ϫⲉ ⲧⲉ ϩⲛ̅
<lb n="1360"/>ⲟⲩⲏⲏⲣ ⲛ̅ⲣⲟⲙⲡⲉ ⲉⲣⲧⲁⲩⲟ̅ ⲛ̅ ⲛⲉⲓ ϣⲁϫⲉ ⲉⲧ ⲛⲁϣⲧ̅
<lb n="1361"/>ⲛ̅ ⲧⲉⲓ ϩⲉ ⲧⲏⲣⲥ̅· ⲛ̅ⲧⲟⲥ ⲇⲉ ⲡⲉϫⲁⲥ ϫⲉ ϯ ϩⲛ̅ ⲙⲛ̅ⲧⲏ
<lb n="1362"/>ⲛⲣⲟⲙⲡⲉ· ⲙⲛ̅ ϣⲙⲟⲩⲛ ⲛ̅ⲉⲃⲟⲧ· ⲡⲇⲟⲩⲝ ⲇⲉ ⲡⲉϫⲁϥ
<lb n="1363"/>ⲛⲁⲥ· ϫⲉ ⲉⲓⲥ ⲟⲩⲏⲏⲣ ⲛ̅ⲣⲟⲙⲡⲉ ϫⲓⲛ ⲧⲁⲣϫⲓ ϩⲁⲓ·
<lb n="1364"/>ⲡⲉϫⲁⲥ ⲛⲁϥ ϫⲉ ⲉⲓⲥ ⲟⲩⲣⲟⲙⲡⲉ ⲙⲛ̅ ⲥⲟⲟⲩ ⲛ̅
<lb n="1365"/>ⲉⲃⲟⲧ· 
</pb>
<pb xml:id="25a ⲙ̅ⲑ̅">
<lb n="1366"/> Ⲁ ⲡⲇⲟⲩⲝ ⲇⲉ ⲟⲩⲱϣⲃ̅ ⲡⲉϫⲁϥ ⲛⲁⲥ ϫⲉ ⲑⲩⲥⲓⲁⲍⲉ ϭⲉ
<lb n="1367"/>ⲧⲉⲛⲟⲩ ⲱ̅ ⲥⲧⲉⲫⲁⲛⲟⲩ ⲙ̅ⲡⲣ̅ ⲙⲟⲩ ⲕⲁⲕⲱⲥ· ⲡⲉϫⲁⲥ
<lb n="1368"/>ϫⲉ ⲡⲁ ⲣⲁⲛ ⲡⲉ ⲥⲧⲉⲫⲁⲛⲟⲩ· ⲉⲧⲉ ⲡⲉϥⲟⲩⲱ̅ϩⲙ̅ ⲡⲉ
<lb n="1369"/>ⲡⲉⲕⲗⲟⲙ ⲛ̅ ⲁⲧ ⲧⲁⲕⲟ· ⲉ ⲧⲃⲉ ⲡⲁⲓ ⲛ̅ ϯⲛⲁⲑⲩⲥⲓⲁⲍⲉ
<lb n="1370"/>ⲁⲛ· ϫⲉ ⲕⲁⲥ ⲉⲓ ⲉϫⲓ ⲙ̅ ⲡⲉⲕⲗⲟⲙ ⲉⲧⲉ ⲡⲁ ⲣⲁⲛ ⲡⲉ·
<lb n="1371"/>ⲧⲟⲧⲉ ⲁϥϭⲱⲛⲧ̅ ⲉⲙⲁⲁⲧⲉ ⲛ̅ϭⲓ ⲡⲇⲟⲩⲝ· ⲁϥⲕⲉⲗⲉⲩⲉ
<lb n="1372"/>ⲉ ⲧⲣⲉ ⲩⲙⲟⲣⲥ̅ ⲉ ⲃⲛ̅ⲛⲉ ⲥⲛ̅ⲧⲉ· ⲛ̅ⲥⲉ ϯ ⲙⲁⲛⲓⲛ ⲛⲁⲩ
<lb n="1373"/>ϣⲁⲛⲧⲉ ϩⲉⲧⲟⲩ ⲧⲱⲣⲕ̅ ⲉ ⲛⲉⲩⲉ̅ⲣⲏⲩ· ⲙⲛ̅ⲛ̅ⲥⲱⲥ ⲛ̅ⲥⲉ
<lb n="1374"/>ⲕⲁⲁⲩ ⲉ ⲃⲟⲗ ϩⲛ̅ ⲟⲩⲛ̅ϣⲟⲧ· ⲁⲩⲱ ⲛ̅ ⲧⲉⲓ ϩⲉ ⲁⲥⲡⲱⲣϫ
<lb n="1375"/>ⲉ ⲧⲉⲥⲙⲏⲏⲧⲉ ⲁⲥⲣ̅ ⲥⲛⲁⲩ· ⲁⲥϫⲱⲕ ⲉ ⲃⲟⲗ ⲛ̅ ⲧⲉⲥⲙⲁⲣ‐
<lb n="1376"/>ⲧⲩⲣⲓⲁ ϩⲛ̅ ⲟⲩⲉⲓⲣⲏⲛⲏ· ⲁⲥⲃⲱⲕ ⲉⲙⲡⲏⲩ̅ⲉ ϣⲁⲛ ⲡⲉ
<lb n="1377"/>ⲛ̅ⲧⲁⲥⲙⲉⲣⲓⲧϥ̅ ⲡⲉⲭⲥ̅ ϩⲛ̅ ⲟⲩⲛⲟϭ ⲛ̅ ⲉⲟⲟⲩ ϩⲁⲙⲏⲛ·
<lb n="1378"/>Ⲧⲟⲧⲉ ⲡⲇⲟⲩⲝ ⲁϥϯ ⲁⲡⲟⲫⲁⲥⲓⲥ ⲉ ⲁⲡⲁ ⲃⲓⲕⲧⲱⲣ ⲉ ⲧⲣⲉ
<lb n="1379"/>ⲩϥⲓ ⲛ̅ⲧⲉϥⲁⲡⲉ· ⲁϥⲟⲩⲱ̅ϣⲃ̅ ⲛ̅ϭⲓ ⲡⲙⲁⲕⲁⲣⲓⲟⲥ ⲁⲡⲁ
<lb n="1380"/>ⲃⲓⲕⲧⲱⲣ ⲡⲉϫⲁϥ· ϫⲉ ϯϣⲡ̅ ϩⲙⲟⲧ ⲛ̅ⲧ ⲙ̅ ⲡⲁ ϫⲥ̅
<lb n="1381"/>ⲓ̅ⲥ̅ ⲡⲉⲭⲣ̅ⲥ̅ ⲡⲁⲓ ⲛ̅ⲧⲁϥϯ ⲛⲁⲓ̈ ⲛ̅ ⲧⲉⲓ ⲙⲛ̅ⲧ̅ⲣⲙ̅ⲙⲁⲟ ϣⲁ
<lb n="1382"/>ⲉⲛⲉϩ· ⲧⲉⲛⲟⲩ ϭⲉ ⲥⲱⲧⲙ̅ ⲉ ⲣⲟⲓ ⲛ̅ⲧⲁϫⲱ ⲛⲏⲧⲛ̅ ⲛ̅ ⲛⲉⲓ
<lb n="1383"/>ϣⲁϫⲉ ⲛ̅ⲧ ⲁⲩϭⲟⲗⲡⲟⲩ ⲛⲁⲓ ⲉ ⲃⲟⲗ· ⲉⲡⲉⲓⲇⲏ ⲙⲛ̅ⲛ̅ⲥⲁ
<lb n="1384"/>ⲡⲁ ⲙⲟⲩ ⲧⲉⲧⲛⲁⲙⲟⲩ ϩⲱⲧ ⲧⲏⲩⲧⲛ̅ ⲙ̅ ⲡϫⲱⲕ ⲙ̅ ⲡⲁ
<lb n="1385"/>ⲙⲛ̅ⲧ̅ⲟⲩⲉ· ⲁⲩⲱ ⲡⲇⲟⲩⲝ ⲥⲉⲃⲁⲥϯⲁⲛⲟⲥ· ⲟⲩⲛ̅ ⲟⲩⲉⲕ‐
<lb n="1386"/>ⲥⲧⲁⲥⲓⲥ ⲛⲁϣⲱⲡⲉ ⲛ̅ⲧⲉ ⲛϩⲉⲛϯⲙⲉ ⲟⲩⲱ̅ϭⲥ̅· ⲁⲩⲱ
<lb n="1387"/>ϥⲛⲁⲁⲗⲉ ⲛⲉϥⲉ̅ϫⲏⲩ ⲛϥ̅ⲃⲱⲕ ϫⲉ ⲉϥⲛⲁϣⲟⲗⲟⲩ· ⲉⲩ‐
<lb n="1388"/>ϣⲁⲛⲙⲟⲟⲛⲉ ⲇⲉ ⲡⲉⲕⲣⲟ· ⲡⲇⲟⲩⲝ ⲛⲁⲉⲓ ⲉϥⲛⲏⲩ ⲉ
<lb n="1389"/>ⲡⲉⲥⲏⲧ ϩⲙ̅ ⲡⲡⲁϣⲥ̅· ϥⲛⲁⲡⲱϣⲥ̅ ⲛ̅ⲧⲉ ⲡⲙⲟⲛⲟⲃⲟⲗⲓⲥ
<lb n="1390"/>ⲃⲱⲕ ⲉ ϩⲣⲁⲓ ϩⲛ̅ ⲧⲉϥⲟⲩⲣⲏⲏⲧⲉ· ⲛⲥ̅ⲣ̅ ⲟⲩⲟ̅ⲙⲟⲙⲉ ⲉ ⲣⲟϥ
<lb n="1391"/>ⲛϥ̅ⲙⲟⲩ ϩⲙ̅ ⲡϫⲱⲕ ⲙ̅ ⲡⲁ ϫⲟⲩⲧⲁϥⲧⲉ· ⲁⲩⲱ ⲟⲛ
<lb n="1392"/>ⲛⲉⲥⲕⲉⲡⲧⲱⲣ ⲧⲏⲣⲟⲩ ⲙⲛ̅ ⲛⲉ ϩⲣⲏⲧⲱⲣ· ⲛⲁⲃⲱⲕ ⲛ̅ⲥⲉ
<lb n="1393"/>ⲁⲣⲓⲥⲧⲁ ϩⲙ̅ ⲡϫⲱⲕ ⲙ̅ ⲡⲁ ϣⲙⲟⲩⲛ· 
</pb>
<pb xml:id="25b ⲛ̅"> ⲛ̅ⲧⲉ ⲡⲏⲓ ⲉⲛⲉⲩ ⲛ̅ 
<lb n="1394"/>ϩⲏⲧϥ̅ ϩⲉ ⲉ ϩⲣⲁⲓ ⲉ ϫⲱⲟⲩ· ⲛ̅ⲥⲉⲙⲟⲩ ⲧⲏⲣⲟⲩ ϩⲓ
<lb n="1395"/>ⲟⲩⲥⲟⲡ· ⲁⲥⲧⲉⲣⲓⲟⲥ ⲡⲉⲡⲣⲁⲓⲡⲱⲥⲓⲧⲱⲥ ⲙ̅ ⲡⲕⲁⲥⲧⲣⲟⲛ·
<lb n="1396"/>ⲡⲉ ⲛⲧⲁϥϯ ⲗⲓⲃⲉⲗⲗⲟⲥ ϩⲁ ⲣⲟⲓ ⲙ̅ ⲡⲕⲱⲙⲉⲥ ϣⲁⲛⲧ
<lb n="1397"/>ⲁϥⲃⲁⲍⲁⲛⲓⲍⲉ ⲙ̅ⲙⲟⲓ· ϥⲛⲁϩⲱⲕ ⲛ̅ⲧⲉϥⲉⲓⲱ ⲛϥ̅ⲉⲓ ⲉ
<lb n="1398"/>ⲡⲙ̅ϩⲓⲧ ⲙ̅ ⲡⲕⲁⲥⲧⲣⲟⲛ· ⲛϥ̅ϩⲓⲟⲩⲉ̅ ⲉ ⲣⲟⲥ ⲛ̅ⲥⲗⲟⲕⲥϥ̅·
<lb n="1399"/>ⲛϥ̅ϣⲱⲡⲉ ⲛϥ̅ⲙⲟⲩ· ⲁⲩⲱ ⲙⲛ̅ⲛ̅ⲥⲁ ⲙⲏⲧ ⲛ̅ϩⲟⲟⲩ· ⲛⲁ
<lb n="1400"/>ⲣⲱⲙⲉ ⲛⲁⲉⲓ ⲉⲩϣⲓⲛⲉ ⲛ̅ⲥⲁ ⲡⲁ ⲥⲱⲙⲁ ⲧⲁⲁϥ ⲛⲁⲩ·
<lb n="1401"/>ⲁⲓⲟⲩⲱ̅ ⲅⲁⲣ ⲉⲓϣⲱⲡ ⲛ̅ ⲧⲁ ⲕⲁⲓⲥⲉ ⲙⲛ̅ ⲧⲁ ⲧⲏⲃⲉ· ϫⲉ
<lb n="1402"/>ⲕⲁⲥ ⲛ̅ⲛⲉ ⲩⲕⲟⲥⲧ̅ ϩⲛ̅ ⲟⲩⲕⲁⲓⲥⲉ ⲛ̅ ϣⲙ̅ⲙⲟ· ⲙⲟⲛⲟⲛ
<lb n="1403"/>ⲙ̅ⲡⲣ̅ ⲕⲱⲗⲩ ⲙ̅ ⲡⲁ ⲥⲱⲙⲁ ⲉ ⲧⲁⲁϥ ⲛⲁⲩ ⲉⲩϣⲁⲛϣⲓⲛⲉ
<lb n="1404"/>ⲛ̅ⲥⲱϥ· ϫⲉ ⲟⲩⲛⲟϭ ⲉⲙⲁⲁⲧⲉ ⲡⲉ ⲡⲉⲥⲕⲩⲗⲙⲟⲥ ⲛ̅
<lb n="1405"/>ⲑⲁⲗⲁⲥⲥⲁ· ⲁⲩⲱ ⲛⲁϣⲉ ⲛ̅ϭⲟⲙ ⲉⲧ ⲟⲩⲛⲁϣⲱⲡⲉ ϩⲙ̅
<lb n="1406"/>ⲡⲙⲁ ⲉⲧ ⲟⲩⲛⲁⲕⲁ ⲡⲁ ⲥⲱⲙⲁ ⲛ̅ ϩⲏⲧϥ̅· ⲁⲩⲱ ⲛⲉ‐
<lb n="1407"/>ⲭⲱⲣⲁ ⲧⲏⲣⲟⲩ ⲛⲏⲩ ⲉ ⲣⲁⲧϥ̅ ⲙ̅ ⲡⲁ ⲧⲟⲡⲟⲥ· ⲁⲩⲱ
<lb n="1408"/>ϩⲉⲛⲛⲟϭ ⲛ̅ϭⲟⲙ ⲛⲁϣⲱⲡⲉ ϩⲙ̅ ⲡⲙⲁ ⲉⲧ ⲟⲩⲛⲁϥⲓ ⲛ̅ⲧⲁ
<lb n="1409"/>ⲁⲡⲉ ⲛ̅ ϩⲏⲧϥ̅· ⲁⲩⲱ ⲛⲉⲭⲱⲣⲁ ⲧⲏⲣⲟⲩ ⲛⲏⲩ ⲉ ⲣⲁⲧϥ̅
<lb n="1410"/>ⲙ̅ ⲡⲁ ⲧⲟⲡⲟⲥ· ⲉ ⲧⲃⲉ ⲛ̅ϭⲟⲙ ⲉⲧ ⲛⲁϣⲱⲡⲉ ⲛ̅ ϩⲏⲧϥ̅·
<lb n="1411"/>ⲉ ⲃⲟⲗ ϫⲉ ⲁⲛⲅ̅ ⲟⲩϣⲏⲣⲉ ϣⲏⲙ ⲉⲓϩⲛ̅ ϫⲟⲩⲱ̅ⲧⲉ
<lb n="1412"/>ⲛ̅ⲣⲟⲙⲡⲉ· ϯϣⲓⲛⲉ ⲉ ⲣⲱⲧⲛ̅ ⲧⲏⲣⲧⲛ̅ ⲛⲁ ϣⲃⲏⲣ ⲙⲁⲧⲟⲓ·
<lb n="1413"/>ϫⲉ ⲉⲓⲛⲁⲃⲱⲕ ⲉ ⲣⲁⲧϥ̅ ⲙ̅ ⲡⲁ ϫⲥ̅ ⲓⲥ̅ ⲡⲉⲭⲣ̅ⲥ̅ ϫⲉ ⲡⲁⲓ ⲡⲉ
<lb n="1414"/>ⲡⲉϩⲟⲟⲩ ⲉⲧ ⲉⲓϭⲱϣⲧ̅ ⲉ ⲃⲟⲗ ϩⲏⲧϥ̅· ⲉⲓⲥ ϩⲏⲏⲧⲉ ⲁϥ‐
<lb n="1415"/>ⲧⲁϩⲟⲓ ⲙ̅ ⲡⲟⲟⲩ· ⲛ̅ⲧⲉⲩⲛⲟⲩ ⲇⲉ ⲁⲩϩⲉⲕ ⲡⲉⲭⲁⲙⲱⲥ
<lb n="1416"/>ⲉ ⲣⲱϥ·
<lb n="1417"/>Ⲁⲡⲁ ⲃⲓⲕⲧⲱⲣ ⲇⲉ· ⲡⲉϫⲁϥ ⲙ̅ ⲡⲕⲉⲥⲧⲱⲛⲁⲣⲓⲟⲥ· ϫⲉ
<lb n="1418"/>ⲡⲟⲗϭⲧ̅ ⲉ ⲃⲟⲗ ⲧⲁⲭⲏ ⲉ ⲧⲃⲉ ⲛ̅ⲁⲅⲅⲉⲗⲟⲥ ⲉⲧ ⲕⲁⲧⲉⲭⲉ
<lb n="1419"/>ⲉ ⲣⲟⲓ· ⲙⲡ̅ ϥ̅ⲣ[..]ⲛⲁϥ ⲛ̅ϭⲓ ⲡⲕⲉⲥⲧⲱⲛⲁⲣⲓⲟⲥ· ⲁⲗⲗⲁ
<lb n="1420"/>ⲁϥϩⲟⲕϥ̅ ⲛ̅ ⲧⲥⲏϥⲉ· ⲁ ⲧⲉϥⲁⲡⲉ ⲉⲓ ⲛ̅ⲥⲁ ⲧⲕⲟⲩⲕⲉ· ⲁϥ‐
<lb n="1421"/>ϣⲱⲡⲉ ⲉϥϩⲁ ⲃⲁⲥⲁⲛⲟⲥ· ⲉⲣⲉ ⲡⲉϥⲡⲛⲁ̅ ϩⲉϫϩⲱϫ ⲛ̅
<lb n="1422"/>ϩⲏⲧϥ̅· ⲁϥϭⲱϣⲧ̅ ⲁϥⲛⲁⲩ ⲉ ϩⲟⲣⲓⲟⲛ ⲡⲕⲟⲩⲣⲥⲟⲛ·
<lb n="1423"/>ⲡⲉϫⲁϥ ⲛⲁϥ ϫⲉ ϫⲓ ⲛ ⲧⲉⲓ ⲥⲏϥⲉ ⲛ̅ ⲧϭⲓϫ ⲙ̅ ⲡⲉⲓ
<lb n="1424"/>ⲁⲛⲟⲙⲟⲥ· ⲛⲅ̅ ϫⲟⲕⲧ̅ ⲉ ⲃⲟⲗ· ϫⲉ ⲁ ⲡⲉⲓ ⲁⲥⲉⲃⲏⲥ
<lb n="1425"/>ⲛ̅ ⲣⲙ̅ ⲥⲓⲟⲟⲩⲧ ⲣ̅ ϩⲁϩ ⲙ̅ ⲡⲉⲑⲟⲟⲩ ⲛⲁⲓ ϩⲙ̅ ⲡⲁ ⲱ̅ⲛϩ̅·
<lb n="1426"/>ϩⲙ̅ ⲡⲁ ⲕⲉ ⲙⲟⲩ ⲟⲛ ⲁϥϩⲉϫϩⲉϫ ⲙ̅ ⲡⲁ ⲡⲛⲁ̅· ⲁⲗⲗⲁ
<lb n="1427"/>ⲉⲣⲉ ⲡϫⲥ̅ ⲧⲱⲱⲃⲉ ⲛⲁϥ ⲕⲁⲧⲁ ⲛⲉ ⲛ̅ⲧ ⲁϥⲁⲁⲩ ⲛⲁⲓ·
<lb n="1428"/> ϩⲟⲣⲓⲟⲛ ⲇⲉ ⲡⲕⲟⲩⲣⲥⲱⲛ 
</pb>
<pb xml:id="26a ⲛ̅ⲁ̅"> ⲡⲉϫⲁϥ ⲛ̅ ⲁⲡⲁ ⲃⲓⲕⲧⲱⲣ·
<lb n="1429"/>ϫⲉ ⲡⲁ ϫⲥ̅ ⲙ̅ⲡⲣ̅ ⲙⲉⲉⲩⲉ ⲉ ⲣⲟⲓ ϩⲙ̅ ⲡⲉⲕ ϩⲏⲧ ϩⲱⲥ ϫⲉ
<lb n="1430"/>ⲉⲓⲛⲁ ⲛ̅ ⲧⲟⲟⲧ ⲉϫⲙ̅ ⲡⲁ ϣⲃⲏⲣ ⲙⲁⲧⲟⲓ· ϣⲉ ⲡⲉⲕⲟⲩ‐
<lb n="1431"/>ϫⲁⲓ ⲱ̅ ⲡⲁ ⲥⲟⲛ ⲁⲡⲁ ⲃⲓⲕⲧⲱⲣ ⲙⲛ̅ ⲧⲁⲛⲁⲅⲕⲏ ⲉⲧ ϩⲓ
<lb n="1432"/>ϫⲱⲕ· ϫⲉ ⲙ̅ⲡ ⲉⲓ ⲛ̅ ⲧⲟⲟⲧ ⲉϫⲛ̅ ⲟⲩϩⲁⲗⲏⲧ ⲉⲛⲉϩ ⲉ
<lb n="1433"/>ⲡⲱϩⲧ̅ ⲉ ⲃⲟⲗ ⲙ̅ ⲡⲉϥⲥⲛⲟϥ· ⲛ̅ⲛⲉ ⲥϣⲱⲡⲉ ⲉ ⲧⲣⲁ ⲛ̅
<lb n="1434"/>ⲧⲟⲟⲧ ⲉ ϫⲱⲕ· ⲁⲗⲗⲁ ⲁⲣⲓ ⲡⲁ ⲙⲉⲉⲩⲉ ϩⲙ̅ ⲡⲙⲁ ⲉⲧ
<lb n="1435"/>ⲉⲕⲛⲁⲃⲱⲕ ⲉ ⲣⲟϥ· ⲁϥⲟⲩⲱϣⲃ̅ ⲛ̅ϭⲓ ⲁⲡⲁ ⲃⲓⲕⲧⲱⲣ·
<lb n="1436"/>ϫⲉ ⲉⲣⲉ ⲡϫⲥ̅ ⲓ̅ⲥ̅ ⲡⲉⲭⲣ̅ⲥ̅ ⲉϥⲉⲉⲓⲣⲉ ⲛⲙ̅ⲙⲁⲕ ⲛ̅ ⲟⲩⲛⲁ·
<lb n="1437"/>ϫⲉ ϩⲣⲁⲓ ϩⲛ̅ ⲧⲉⲓ ⲣⲟⲙⲡⲉ ⲕⲛⲁⲙⲟⲩ· ⲛ̅ⲧⲉ ⲡϫⲥ̅ ⲕⲱ
<lb n="1438"/>ⲛⲁⲕ ⲉ ⲃⲟⲗ ⲛ̅ ⲛⲉⲕⲛⲟⲃⲉ· ⲛ̅ⲧⲉ ⲡⲉⲭⲑⲣⲟⲥ ⲛ̅ⲙ̅ ⲙⲁⲣ‐
<lb n="1439"/>ⲧⲩⲣⲟⲥ ⲉⲓ ⲉ ⲃⲟⲗ ϩⲁϫⲱⲕ· ⲉⲓⲟⲩⲏⲏϩ ⲛ̅ⲥⲱⲟⲩ ⲉⲓϩⲩⲙ‐
<lb n="1440"/>ⲛⲉⲩⲉ ⲛⲙ̅ⲙⲁⲩ:
<lb n="1441"/>Ϩⲟⲣⲓⲟⲛ ⲇⲉ ⲁϥϯ ⲡⲉϥ[ⲥ]ⲟⲩⲇⲁⲣⲓⲟⲛ ⲉⲣⲙ̅ ⲡⲉϥϩⲟ·
<lb n="1442"/>ⲡⲉϫⲁϥ ϫⲉ ϯϣⲓⲛⲉ ⲉ ⲣⲟⲕ ⲧⲱⲛⲟⲩ ⲱ̅ ⲡⲁ ⲙⲉⲣⲓⲧ
<lb n="1443"/>ⲛ̅ⲥⲟⲛ· ⲁⲩⲱ ⲁϥϩⲟⲕϥ̅ ⲛ̅ ⲧⲥⲏϥⲉ· ⲁ ⲡⲕⲁⲥⲧⲣⲟⲛ ⲛⲟⲉⲓⲛ
<lb n="1444"/>ⲛ̅ ϣⲟⲙⲛ̅ⲧ̅ ⲛ̅ⲥⲟⲡ· ⲁϥϥⲓ ϭⲉ ⲙ̅ⲧⲉϥⲁⲡⲉ ⲁϥϫⲱⲕ ⲉ ⲃⲟⲗ
<lb n="1445"/>ⲛ̅ ⲧⲉϥⲙⲁⲣⲧⲩⲣⲓⲁ· ϩⲟⲣⲓⲟⲛ ⲇⲉ ⲁϥϥⲓ ⲛ̅ⲉϥⲃⲁⲗ ⲉ
<lb n="1446"/>ϩⲣⲁⲓ ⲉ ⲧⲡⲉ· ⲁϥⲛⲁⲩ ⲉ ⲧⲉⲯⲩⲭⲏ ⲛ̅ ⲁⲡⲁ ⲃⲓⲕⲧⲱⲣ·
<lb n="1447"/>ⲉ ⲁⲩⲥⲟⲩⲉⲗ ⲟⲩⲱⲗⲥ̅ ϩⲛ̅ ϩⲉⲛ ⲙⲁⲡⲡⲁ ⲛ̅ ϣⲛⲥ̅· ⲁ ⲛⲉⲧ
<lb n="1448"/>ⲟⲩⲁⲁⲃ ⲁⲥⲡⲁⲍⲉ ⲛ̅ⲧⲉⲯⲩⲭⲏ ⲛ̅ ⲁⲡⲁ ⲃⲓⲕⲧⲱⲣ· ⲁⲩⲱ
<lb n="1449"/>ⲛ̅ ⲧⲉⲣ ⲟⲩϥⲓ ⲛ̅ ⲧⲉϥⲁⲡⲉ· ⲁⲩⲥⲛⲟϥ ⲉⲓ ⲉ ⲃⲟⲗ ⲙⲛ̅
<lb n="1450"/>ⲟⲩⲉⲣⲱⲧⲉ· ⲁϥϫⲱⲕ ⲉ ⲃⲟⲗ ⲛ̅ ⲧⲉϥⲙⲁⲣⲧⲩⲣⲓⲁ ⲉⲧ
<lb n="1451"/>ⲧⲁⲓⲏⲩ· ⲛ̅ ⲥⲟⲩ ϫⲟⲩⲧ ⲥⲁϣϥⲉ ⲙ̅ ⲡⲉⲃⲟⲧ ⲡⲁⲣⲡⲁⲣ‐
<lb n="1452"/>ⲙⲟⲩⲧⲉ (sic)· ⲛ̅ϫⲡ̅ ⲙⲏⲏ̅ⲧⲉ ⲙ̅ ⲡⲉϩⲟⲟⲩ :— ⲁⲩⲱ ϣⲁϫⲉ
<lb n="1453"/>ⲛⲓ̈ⲙ ⲛ̅ⲧ ⲁϥϫⲟⲟⲩ ⲙ̅ⲡⲁⲧ ⲟⲩϥⲓ̈ ⲛ̅ ⲧⲉϥⲁⲡⲉ· ⲁⲩϣⲱⲡⲉ
<lb n="1454"/>ⲛⲁⲙⲉ· ϯⲣⲏⲛⲏ ⲛ̅ ⲟⲩⲟⲛ ⲛⲓⲙ ⲛ̅ⲧ ⲁⲩⲣ̅ ⲙⲁⲣⲧⲩⲣⲟⲥ
<lb n="1455"/>ⲉϫⲙ̅ ⲡⲣⲁⲛ ⲙ̅ ⲡⲉⲛϫⲟⲉⲓⲥ ⲓⲥ̅ ⲡⲉⲭⲣ̅ⲥ̅· ⲡⲁⲓ ⲡⲉ
<lb n="1456"/>ⲟⲟⲩ ⲛⲁϥ· ⲙⲛ̅ ⲡⲉϥⲉⲓⲱⲧ ⲛ̅ ⲁⲅⲁⲑⲟⲥ· ⲙⲛ̅ ⲡⲉⲡⲛⲁ̅ ⲉⲧ
<lb n="1457"/>ⲟⲩⲁⲁⲃ· ⲛ̅ ⲣⲉϥⲧⲁⲛϩⲟ ⲁⲩⲱ ⲛ̅ ϩⲟⲙⲟⲟⲩⲥⲓⲟⲛ· ⲧⲉⲛⲟⲩ
<lb n="1458"/>ⲁⲩⲱ ⲛ̅ ⲟⲩⲟ̅ⲉⲓϣ ⲛⲓⲙ ϣⲁ ⲉⲛⲉϩ ⲛ̅ ⲉⲛⲉϩ ϩⲁⲙⲏⲛ :—
<lb n="1459"/>COLOPHON
<lb n="1460"/>□ ⲓⲱⲥⲏⲫ ⲉⲗⲁⲭ[ⲓⲥⲧⲟⲥ] ⲇⲓⲁⲕⲟⲛⲟⲩ· ⲡⲁⲓⲥ ⲧⲟⲩ ⲙⲁⲕⲁ‐
<lb n="1461"/>ⲣⲓⲟⲩ ⲥⲓⲥⲓⲛⲛⲓⲟⲥ ⲁⲣⲭⲓⲇⲓⲁⲕⲟⲛⲟⲥ· ⲧⲏⲥ ⲁⲅⲓⲁⲥ ⲉⲕⲕⲗⲉ‐
<lb n="1462"/>ⲥⲓⲁⲥ ⲧⲟⲩ ⲁⲅⲓⲟⲩ ⲓⲱⲁⲛⲛⲟⲩ ⲡⲣⲟⲇⲣⲟⲙⲟⲩⲥ ⲃⲁⲡⲧⲓⲥⲧⲟⲩ
<lb n="1463"/>ⲡⲟⲗⲉⲱⲥ ⲗⲁⲧⲟⲛ· ⲉⲩⲝⲁⲥⲑⲉ.. ⲉⲣⲉⲙⲟⲩ· ⲉⲅⲱ· ⲟⲧⲁⲗⲁⲥ
<lb n="1464"/>ϩⲁⲙⲁⲣⲧⲱⲗⲟⲩ· ⲁⲙⲏⲛ·
</pb>