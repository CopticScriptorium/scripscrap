<Line (0/1): 'COPTIC HOMILIES IN THE DIALECT OF UPPER EGYPT'>
<Line (0/2): 'edited by E. A. WALLIS BUDGE, M.A., Litt.D.'>
<Line (0/3): ''>
<Line (0/4): 'The Discourse of Archbishop Theophilus, which he pronounced on Repentance and Continence, and also how a man must not neglect to repent before the last times come upon him'>
<Line (0/5): '(Brit. Mus. MS. Oriental, No. 5001)'>
<Line (1/1): '[Fol. 86b col. 2] □ ⲞⲨⲖⲞⲄⲞⲤ Ⲛ̅ⲦⲈ ⲠⲈⲚ ⲠⲈⲦ ⲞⲨⲀⲀⲂ Ⲛ'>
<Line (1/2): 'ⲈⲒ̈ⲰⲦ̅ ⲀⲠⲀ ⲐⲈⲞⲪⲒⲖⲞⲤ ⲠⲀⲢⲬⲎⲈⲠⲒⲤⲔⲞ‐'>
<Line (1/3): 'ⲠⲞⲤ Ⲉ ⲀϤⲦⲀⲨⲞϤ ⲈⲦⲂⲈ ⲦⲘⲈⲦⲀⲚⲀⲒ̈Ⲁ'>
<Line (1/4): '(sic) ⲘⲚ̅ ⲦⲈⲔⲢⲀⲦⲒⲀ· ⲀⲨⲰ ⲞⲚ Ⲉ ⲦⲘ ⲦⲢⲈ'>
<Line (1/5): 'ⲠⲢⲰⲘⲈ ⲀⲘⲈⲖⲈⲒ Ⲉ ⲢⲞϤ· Ⲉ ⲘⲈⲦⲀⲚⲞⲒ̈'>
<Line (1/6): 'ⲈⲘⲠⲀⲦ ⲞⲨⲦⲀϨⲞϤ Ⲛ̅ϬⲒ ⲚⲈⲬⲢⲞⲚⲞⲤ Ⲛ'>
<Line (1/7): 'ϨⲀⲈ·'>
<Line (1/8): '◈◈ — ◈◈◈ — ◈◈'>
<Line (1/9): '□ Ⲡⲉϫⲁϥ ⲛ̅ϭⲓ ⲡⲉⲡⲣⲟⲫⲏⲧⲏⲥ ϫⲉ ⲁ ⲛⲁ ⲣⲙ̅ⲉⲓ̈ⲟⲟⲩⲉ'>
<Line (1/10): '[Fol. 87a col. 1 ⲕ̅ⲁ̅] ϣⲱⲡⲉ ⲛⲁⲓ̈ | ⲛ ⲟⲉⲓⲕ ⲙ̅ ⲛ̅ ⲉϩⲟⲟⲩ ⲙⲛ̅ ⲧⲉⲩϣⲏ· ⲁⲩⲱ'>
<Line (1/11): 'ⲟⲛ ϫⲉ ⲟⲩϩⲏⲧ ⲉϥⲟⲩⲟϣϥ̅ ⲉϥⲑⲃ̅ⲃⲓⲏⲩ ⲡⲛⲟⲩⲧⲉ ⲛ ⲁⲧ'>
<Line (1/12): 'ⲥⲧⲟϥ ⲉ ⲃⲟⲗ ⲁⲛ:'>
<Line (1/13): '□ Ⲧⲉⲛⲟⲩ ϭⲉ ⲛⲉⲥⲛⲏⲩ ⲙⲁⲣⲛ̅ ⲑⲙ̅ⲕⲟ̅ ⲛ̅ ⲛⲉⲛⲯⲩⲭⲏ ϩⲛ̅'>
<Line (1/14): 'ϩⲉⲛⲛⲏⲥⲧⲓⲁ ⲉⲛϯ ⲛ ⲛⲉⲛⲥⲱⲙⲁ ⲉ ⲡⲙⲟⲩ ϩⲛ̅ ϩⲉⲛϩⲓⲥⲉ'>
<Line (1/15): 'ⲉⲛⲁϣⲱⲟⲩ· ϣⲁⲛⲧ ⲛ̅ⲣ̅ ϣⲃⲏⲣ ⲉ ⲡⲁⲅⲅⲉⲗⲟⲥ ⲛ ⲧ̅ⲙⲉⲧⲁ‐'>
<Line (1/16): '[Fol. 87a col. 2] ⲛⲟⲓⲁ | ϫⲉ ⲕⲁⲥ ⲉϥⲉⲕⲁ ⲧⲉϥϩⲓⲏ ϣⲁⲁ ⲣⲟⲛ· ⲛ̅ⲧⲁ ⲛⲉⲧ'>
<Line (1/17): 'ⲟⲩⲁⲁⲃ ϯ ⲛ ⲛⲉⲩⲥⲱⲙⲁ ⲉ ⲡⲙⲟⲩ ϣⲁⲛⲧⲟⲩϫⲣⲟ̅ ⲉ ⲡⲁⲛ‐'>
<Line (1/18): 'ⲧⲓⲕⲓⲙⲉⲛⲟⲥ ⲕⲁⲧⲁ ⲡⲉⲧ ⲥⲏϩ ϫⲉ ⲉⲧⲃⲏⲏⲧⲕ̅ ⲥⲉⲙⲟⲩⲟⲩⲧ'>
<Line (1/19): 'ⲙ̅ⲙⲟⲛ̅ ⲙ̅ ⲡⲉϩⲟⲟⲩ ⲧⲏⲣϥ̅· ⲁⲩⲟⲡⲛ̅ ⲛ ⲑⲉ ⲛⲉⲓ̈ ⲉⲥⲟⲟⲩ ⲉ'>
<Line (1/20): 'ⲕⲟⲟⲛⲥⲟⲩ·'>
<Line (1/21): '□ Ⲁⲩⲱ ⲟⲛ ⲡⲁⲡⲟⲥⲧⲟⲗⲟⲥ ϯⲥⲃⲱ̅ ⲛⲁⲛ ϫⲉ ⲙⲟⲩⲟⲩⲧⲛ |'>
<Line (1/22): '[Fol. 87b col. 1] ⲛ̅ ⲛⲉⲧ ⲙ̅ ⲙⲉⲗⲟⲥ ⲉⲧ ϩⲓϫⲙ̅ ⲡⲕⲁϩ· ⲧⲡⲟⲣⲛⲓⲁ ⲧⲁⲕⲁ‐'>
<Line (1/23): 'ⲑⲁⲣⲥⲓⲁ· ⲡ̅ⲡⲁⲑⲟⲥ ⲧⲉⲡⲏⲑⲩⲙⲓⲁ ⲉⲑⲟⲟⲩ·'>
<Line (1/24): '□ Ϩⲟⲧⲁⲛ ⲇⲉ ⲉⲛϣⲁⲛⲧⲁⲁⲛ ⲉ ⲧⲙⲟⲕϩⲥ̅ ϩⲛ̅ ϩⲉⲛⲛⲏⲥⲧⲓⲁ'>
<Line (1/25): 'ⲙⲛ̅ ϩⲉⲛϣⲗⲏⲗ ⲙⲛ̅ ϩⲉⲛⲟⲩϣⲏ̅ ⲛ̅ ⲣⲟⲉⲓⲥ· ⲛ̅ⲧⲛ̅ⲥ⳨ⲟ̅ⲩ̅'>
<Line (1/26): 'ⲙ̅ ⲡⲉⲛⲥⲱⲙⲁ ⲙⲛ̅ ⲧⲉⲛⲯⲩⲭⲏ̅· ⲧⲛ̅ⲛⲁⲣ̅ ϣⲁ̅ ϩⲱⲱⲛ ⲛ̅'>
<Line (1/27): '[Fol. 87b col. 2] ⲉϣ ⲉ ⲃⲟⲗ ⲙⲛ̅ ⲡⲣⲉϥⲯⲁⲗⲗⲉⲓ̈ | ⲇⲁⲩⲉⲓⲇ ϫⲉ ⲁⲕⲡⲁⲥⲧ̅ ϩⲙ̅'>
<Line (2/1): 'ⲡⲉⲕϩⲉ ⲉ ϫⲓⲛϭⲟⲛⲥ̅ ⲛ̅ ϩⲏⲧ̅: ⲧⲟⲧⲉ ⲡⲁⲅⲅⲉⲗⲟⲥ ⲛ ⲧ̅ⲙⲉ‐'>
<Line (2/2): 'ⲧⲁⲛⲟⲓⲁ ⲛ̅ⲏⲩ ⲛϥ̅ⲡⲱⲣϫ̅ ⲛ̅ ⲛⲉⲛⲧⲏϭ ⲉⲑⲟⲟⲩ· ⲉⲛⲧⲁϥ‐'>
<Line (2/3): 'ϫⲟⲟⲩ ϩⲣⲁⲓ̈ ⲛ̅ ϩⲏⲧⲛ̅ ⲛ̅ϭⲓ ⲡⲇⲓⲁⲃⲟⲗⲟⲥ ⲛϥ̅ⲧⲱϭⲉ ⲉ'>
<Line (2/4): 'ⲡⲉⲩⲙⲁ̅ ⲛ ⲛ̅ ⲕⲁⲣⲡⲟⲥ ⲙ̅ ⲡⲉⲡⲛ̅ⲁ̅·'>
<Line (2/5): '□ Ⲕⲁⲧⲁ ⲑⲉ ⲉⲛⲧ ⲁϥϫⲟⲟⲥ ⲛ̅ϭⲓ ⲡⲁⲡⲟⲥⲧⲟⲗⲟⲥ ϫⲉ ⲡⲕⲁⲣ|'>
<Line (2/6): 'ⲡⲟⲥ ⲙ̅ ⲡⲉⲡⲛⲁ̅ ⲡⲉ ⲧⲁⲅⲁⲡⲏ· ⲡⲣⲁϣⲉ· ϯⲣⲏⲛⲏ· [Fol. 88a col. 1 ⲕ̅ⲅ̅]'>
<Line (2/7): 'ⲧⲙⲛⲧ̅ϩⲁⲣϣ̅ ϩⲏⲧ̅· ⲡⲧⲃ̅ⲃⲟ̅ ⲙⲛ̅ ⲛⲉⲧ ⲛⲏⲩ ⲙⲛ̅ⲛ̅ⲥⲁ ⲛⲁⲓ̈:'>
<Line (2/8): '□ Ⲧⲟⲧⲉ ⲥⲛⲏⲩ ⲛ̅ ⲧⲉⲩⲛⲟⲩ ⲛ̅ϭⲓ ⲧⲙⲉⲧⲁⲛⲟⲓⲁ ⲛⲥ̅ⲟⲩⲱϩ'>
<Line (2/9): 'ϩⲣⲁⲓ̈ ⲛ̅ ϩⲏⲧⲛ̅· ⲛⲥ̅ⲙⲟⲩϩ ⲛ̅ ⲛⲉⲛⲙⲉⲗⲟⲥ ⲧⲏⲣⲟⲩ· ⲛⲥ̅‐'>
<Line (2/10): 'ⲕⲁⲑⲁⲣⲓⲍⲉ ⲛ̅ ⲛⲉⲛⲛⲟⲃⲉ ⲧⲏⲣⲟⲩ· ⲛⲥ̅ⲣⲱⲕϩ̅ ϩⲣⲁⲓ̈ ⲛ̅ ϩⲏⲧⲛ̅'>
<Line (2/11): 'ⲙ̅ | ⲙⲛⲧ̅ϫⲁⲥⲓ ϩⲏⲧ̅ ⲛⲓⲙ· ⲙⲛ̅ ϭⲱⲛⲧ ⲛⲓⲙ· ⲙⲛ̅ ⲕⲁⲕⲓⲁ [Fol. 88a col. 2]'>
<Line (2/12): 'ⲛⲓⲙ· ⲙⲛ̅ ϩⲱⲃ ⲛⲓⲙ ⲉⲑⲟⲟⲩ· ⲙⲛ̅ ⲙⲉⲉⲩⲉ ⲛⲓⲙ ⲙ ⲡⲟ‐'>
<Line (2/13): 'ⲛⲏⲣⲟⲛ· ⲛⲥ̅ⲁⲛⲁⲅⲕⲁⲍⲉ ⲛ ⲛ̅ ⲁⲣⲉⲧⲏ ⲉ ⲧⲣⲉ ⲩⲉⲓ ⲛ̅ ⲥⲉⲟⲩⲱϩ'>
<Line (2/14): 'ϩⲛ̅ ⲧⲉⲛⲯⲩⲭⲏ· ⲛⲥ̅ⲧⲱϭⲉ ⲛ̅ ⲧⲟⲩⲉⲓ̈ ⲧⲟⲩⲉⲓ̈ ⲉ ⲡⲉⲥⲙⲁ̅·'>
<Line (2/15): '□ Ⲛ̅ ⲧⲉⲩⲛⲟⲩ ⲥⲛⲁⲡⲱⲣⲕ̅ ⲙ̅ ⲡϭⲱⲛ̅ⲧ̅ ⲛⲥ̅ⲧⲱϭⲉ ⲉ ⲡⲉϥⲙⲁ'>
<Line (2/16): 'ⲛ ⲧ̅|ⲙⲛⲧ̅ϩⲁⲣϣ̅ ϩⲏⲧ̅· ⲥⲛⲁⲡⲱⲣⲕ̅ ⲛ ⲧ̅ⲙⲛⲧ̅ ϫⲁⲥⲓϩⲏⲧ [Fol. 88b col. 1]'>
<Line (2/17): 'ⲛⲥ̅ⲧⲱϭⲉ ⲙ̅ ⲡⲉⲑⲃ̅ⲃⲓⲟ̅ ⲉ ⲡⲉϥⲙⲁ̅· ⲥⲛⲁⲡⲱⲣⲕ̅ ⲛ ⲧⲙⲛⲧ̅‐'>
<Line (2/18): 'ϫⲁϫⲉ ⲛⲥ̅ⲧⲱϭⲉ ⲛ̅ ϯⲣⲏⲛⲏ̅ ⲉ ⲡⲉⲥⲙⲁ̅·'>
<Line (2/19): '□ Ⲥⲛⲁⲡⲱⲧⲛ̅ ⲥⲁ ⲡⲕⲱϩ ⲙⲛ̅ ⲡⲙⲟⲥⲧⲉ ⲛⲥ̅ⲛⲟϫⲟⲩ ⲉ ⲃⲟⲗ ⲛ̅'>
<Line (2/20): 'ϩⲏⲧⲛ̅· ⲛⲥ̅ ⲧⲣⲉ ϯⲣⲏⲛⲏ ⲙⲛ̅ ⲧⲁⲅⲁⲡⲏ ⲣ̅ ⲟⲩⲕⲗⲟⲙ ⲉϫⲛ̅'>
<Line (2/21): 'ⲧⲉⲛⲁⲡⲉ̅· ⲥⲛⲁϥⲓ̅ | ⲉ ⲃⲟⲗ ⲙ̅ⲙⲟⲛ ⲛ̅ ⲧⲁⲙⲉⲗⲓⲁ ⲙⲛ̅ [Fol. 88b col. 2 ⲕ̅ⲇ̅]'>
<Line (2/22): 'ⲧⲙⲛⲧ̅ⲣⲉϥϫⲛⲁⲁⲩ· ⲛⲥ̅ⲛⲉϩⲥⲉ ⲙ̅ⲙⲟⲛ ⲉ ⲡⲉϣⲗⲏⲗ ⲙⲛ̅'>
<Line (2/23): 'ϩⲉⲛⲟⲩϣⲏ̅ ⲛ̅ ⲣⲟⲉⲓⲥ· ⲙⲛ̅ ϩⲉⲛⲙⲉⲗⲉⲧⲁ̅ ⲙⲛ̅ ϩⲉⲛⲯⲁⲗ‐'>
<Line (2/24): 'ⲙⲟⲥ· ⲙⲛ̅ ϩⲉⲛϩⲱⲇⲏ ⲙ̅ ⲡⲛⲁ̅ⲧⲓⲕⲟⲛ·'>
<Line (2/25): '□ Ⲁⲛⲁⲩ ϭⲉ ⲱ̅ ⲛⲉⲥⲛⲏⲩ ⲉ ⲧⲙⲉⲧⲁⲛⲟⲓⲁ ϫⲉ ϣⲁⲥ ⲧⲣⲉ'>
<Line (2/26): 'ⲟⲩⲏⲣ ⲕⲁⲣⲡⲟⲥ ⲟⲩⲱϩ ϩⲙ̅ ⲡⲣⲱⲙⲉ | ⲉⲧ ⲛⲁⲙⲉⲧⲁⲛⲟⲓ̈· [Fol. 89a col. 1 ⲕ̅ⲉ̅]'>
<Line (2/27): 'ϣⲁⲥ ⲧⲣⲉ ⲙ̅ ⲙⲉⲗⲟⲥ ⲧⲏⲣⲟⲩ ⲛⲉϫ ϯ ⲟⲩⲱ̅ ⲉ ⲃⲟⲗ· ⲛ̅'>
<Line (2/28): 'ⲑⲉ ⲛ̅ ⲟⲩϣⲏⲛ̅ ⲉϥⲣⲟⲟⲩⲧ̅ ϩⲓϫⲛ̅ ⲟⲩⲙⲟⲟⲩ·'>
<Line (2/29): '□ Ⲱ̅ ⲧⲙⲉⲧⲁⲛⲟⲓⲁ ϩⲉⲛⲛⲟϭ ⲛⲉ ⲛⲟⲩⲥⲟⲗⲥⲗ̅· ⲟⲩⲣⲁϣⲉ'>
<Line (2/30): 'ⲡⲉⲧ ϣⲟⲟⲡ̅ ϩⲛ̅ ⲧⲟⲩⲗⲩⲡⲏ· ⲁⲩⲱ ⲟⲩⲉⲩⲫⲣⲟⲥⲩⲛⲏ ⲡⲉⲧ'>
<Line (2/31): 'ϣⲟⲟⲡ̅ ϩⲛ̅ ⲛⲟⲩⲣⲙ̅ⲉⲓⲟⲟⲩⲉ· ⲛ̅ ⲕⲁⲣⲡⲟⲥ ⲛ ⲧ̅|ⲙⲉⲧⲁⲛⲟⲓⲁ [Fol. 89a col. 2]'>
<Line (2/32): 'ⲉⲩⲙⲏϩ ⲉ ⲃⲟⲗ ϩⲛ̅ ⲧϭⲟⲙ ⲙ̅ ⲡⲉⲡⲛ̅ⲁ̅· ⲡⲣⲱⲙⲉ ⲅⲁⲣ ⲉⲧ'>
<Line (2/33): 'ⲛⲁⲙⲉⲧⲁⲛⲟⲓ̈· ⲕⲁⲛ ⲉϥⲕⲁⲣⲁⲉⲓⲧ· ⲛ̅ ⲕⲁⲣⲡⲟⲥ ⲛ ⲧ̅ⲙⲉ‐'>
<Line (2/34): 'ⲧⲁⲛⲟⲓⲁ̅ ⲟⲩⲟⲛϩ̅ ⲉ ⲃⲟⲗ ϩⲓ ⲡⲉϥϩⲟ:'>
<Line (3/1): '□ Ⲛⲉⲥⲱ· ⲱ̅ ⲧⲙⲉⲧⲁⲛⲟⲓⲁ̅ ϩⲛ̅ ⲧⲟⲩⲙⲛ̅ⲧ̅ⲣⲙ̅ⲣⲁϣ ⲉⲧ ϭⲏⲛ'>
<Line (3/2): 'ⲙⲛ̅ ⲟⲩϣⲁϫⲉ ⲉⲧ ϩⲟⲣⲕ̅· ϩⲙ̅ ⲡⲟⲩⲥⲙⲟⲧ̅ ⲉⲣⲉ ⲟ̅ ⲛ̅ϫⲡⲓⲏⲧ̅'>
<Line (3/3): '[Fol. 89b col. 1] ϩⲁⲧⲛ̅ ⲟⲩⲟⲛ ⲛⲓⲙ· ⲛ̅ⲧⲥ̅ | ⲛ̅ⲧⲟ̅ ⲅⲁⲣ ⲡⲉ ⲛⲧⲁ ⲣ ϫⲓ ⲙⲟⲉⲓⲧ'>
<Line (3/4): 'ϩⲏⲧⲟⲩ ⲛ̅ ⲛⲉⲧ ⲟⲩⲁⲁⲃ ⲧⲏⲣⲟⲩ ⲉ ϩⲟⲩⲛ ⲉ ⲡⲁⲅⲱⲛ ⲛ'>
<Line (3/5): 'ⲛ̅ ϩⲓⲥⲉ·'>
<Line (3/6): '□ Ⲧⲟⲩ ⲛ̅ⲧⲏⲩⲧⲛ̅ ϭⲉ ⲉ ϩⲣⲁⲓ̈ ⲱ ⲛⲁ ⲙⲉⲣⲁⲧⲉ ⲛ̅ⲧⲉⲧⲛ̅‐'>
<Line (3/7): 'ⲕⲟⲥⲙⲉⲓ ⲛ ⲧ̅ⲙⲉⲧⲁⲛⲟⲓⲁ ϩⲛ̅ ⲛ̅ ⲕⲟⲥⲙⲏⲥⲓⲥ ⲛ̅ ⲛⲉⲧⲛ̅‐'>
<Line (3/8): 'ⲛⲏⲥⲧⲓⲁ· ⲛ̅ⲧⲉⲧⲛ̅ⲧⲱϩⲥ̅ ⲙ̅ⲙⲟⲥ ϩⲙ̅ ⲡⲉⲥϯ ⲛⲟⲩϥⲉ ⲛ̅'>
<Line (3/9): '[Fol. 89b col. 2] ⲛⲉⲧⲛ̅ϣⲗⲏⲗ· ⲁⲩⲱ ⲛ̅ⲧⲉⲧⲛ̅ⲥⲧⲉⲫⲁⲛⲟⲩ ⲙ̅ⲙⲟⲥ | ϩⲙ̅'>
<Line (3/10): 'ⲡⲉⲑⲃ̅ⲃⲓⲟ̅ ⲛ̅ ⲛⲉⲧⲛ̅ⲣⲙ̅ⲉⲓ̈ⲟⲟⲩⲉ· ϫⲉ ⲕⲁⲥ ⲉⲣϣⲁⲛ ⲛ̅ ⲕⲉ'>
<Line (3/11): 'ⲁⲣⲉⲧⲏ ⲧⲏⲣⲟⲩ ⲛⲁⲩ ⲉ ⲡⲥⲁ̅ ⲛ ⲧ̅ⲕⲟⲥⲙⲏⲥⲓⲥ ⲉⲛⲧⲁ ⲧⲉⲧⲛ̅‐'>
<Line (3/12): 'ⲕⲟⲥⲙⲉⲓ ⲙ̅ⲙⲟⲥ ⲛ̅ ϩⲏⲧϥ̅·'>
<Line (3/13): '□ Ⲧⲟⲧⲉ ⲥⲉⲛⲁⲥⲱⲟⲩϩ ϩⲓ ⲟⲩⲥⲟⲡ ⲛ̅ ⲥⲉⲉⲓ̈ ⲛ̅ⲥⲉⲭⲟⲣⲉⲩⲉ'>
<Line (3/14): 'ϩⲛ̅ ⲛⲉⲧ ⲙ̅ ⲯⲩⲭⲏ· ϩⲙ̅ ⲡⲧⲣⲉ ⲛⲁⲓ̈ ϭⲉ ⲟⲩⲱϩ ⲛ̅ ϩⲏⲧ'>
<Line (3/15): '[Fol. 90a col. 1 ⲕ̅ⲍ̅] ⲧⲏⲩⲧⲛ̅· ⲥⲉⲛⲁⲣ̅ ⲧⲏⲩⲧⲛ̅ | ⲛ ⲁⲧ ⲛⲟⲃⲉ· ⲉⲥⲧⲱⲛ ϭⲉ'>
<Line (3/16): 'ⲧⲉⲛⲟⲩ ⲧⲁⲙⲉⲗⲓⲁ ⲙⲛ̅ ⲡⲉϩⲣⲟϣ ⲙ̅ ⲡⲥⲱⲙⲁ· ⲉⲩⲧⲱⲛ'>
<Line (3/17): 'ⲛⲉ ϣⲧⲟⲣⲧⲣ̅ ⲛⲙ̅ ⲡⲁⲑⲟⲥ· ⲙⲛ̅ ⲙ̅ ⲙⲉⲉⲩⲉ ⲉⲧ ϫⲁϩⲙ̅'>
<Line (3/18): 'ⲙⲛ̅ ϩⲱⲃ ⲛⲓⲙ ⲉⲑⲟⲟⲩ·'>
<Line (3/19): '□ Ⲉⲩⲧⲱⲛ ⲛ̅ ⲕⲱϩ ⲙⲛ̅ ⲙ̅ ⲙⲟⲥⲧⲉ ⲙⲛ̅ ⲛ̅ ϯ ⲧⲱⲛ·'>
<Line (3/20): 'ⲉⲩⲧⲱⲛ ⲛ̅ ϭⲱⲛⲧ̅ ⲙⲛ̅ ⲙ̅ ⲡⲟⲛⲏⲣⲓⲁ· ⲉⲩⲧⲱⲛ ⲙ̅ ⲙⲛ̅ⲧ̅‐'>
<Line (3/21): '[Fol. 90a col. 2] ϫⲁⲥⲓϩⲏⲧ̅· ⲙⲛ̅ ⲛ̅ϭⲓ ⲛ̅ ϣⲁ|ϫⲉ ⲉⲧ ⲛⲁϣⲧ̅· ⲉⲩⲧⲱⲛ ⲙ̅'>
<Line (3/22): 'ⲡⲟⲣⲛⲓⲁ ⲙⲛ̅ ⲛ̅ ϫⲱϩⲙ̅ ⲙⲛ̅ ⲙ ⲙⲛ̅ⲧ̅ⲛⲟⲉⲓⲕ· ⲉⲩⲧⲱⲛ ⲛ'>
<Line (3/23): 'ⲉⲟⲟⲩ ⲉⲧ ϣⲟⲩⲉⲓⲧ̅ ⲙⲛ̅ ⲛ̅ ϩⲃ̅ⲥⲟⲟⲩⲉ ⲉⲧ ⲡⲣ̅ⲉⲓⲱⲟⲩ· ⲉⲩⲧⲱⲛ'>
<Line (3/24): 'ⲙ̅ ⲙⲛⲧ̅ϣⲛⲁ ⲙⲛ̅ ⲛ̅ ⲟⲩⲱⲙ ⲙⲛ̅ ⲛ̅ ⲥⲱ ⲙⲛ̅ ⲛ̅ ϯϩⲉ̅·'>
<Line (3/25): '□ Ⲉⲩⲧⲱⲛ ⲙ̅ ⲙⲛ̅ⲧ̅ⲁⲣⲅⲟⲥ ⲙⲛ̅ ⲛ̅ ϫⲓϩⲣⲁϥ ϩⲛ̅ ⲟⲩⲡⲁ‐'>
<Line (3/26): '[Fol. 90b col. 1] ⲧⲁⲗⲓⲁ· ⲛⲓⲙ ⲡⲉⲧⲉ ⲛϥ̅ⲛⲁⲟⲩⲱϣ ⲁⲛ ⲉ ⲣ̅ ϣⲃⲏⲣ | ⲉ ⲧⲙⲉ‐'>
<Line (3/27): 'ⲧⲁⲛⲟⲓⲁ ⲛϥ̅ ⲣ̅ ϣⲙ̅ⲙⲟ̅ ⲉ ⲛⲉⲓ̈ ⲡⲉⲑⲟⲟⲩ ⲧⲏⲣⲟⲩ· ⲛⲁⲓ̈ ⲉⲧ'>
<Line (3/28): 'ⲧⲱⲙ ⲛ ⲛ̅ ⲃⲁⲗ ⲙ̅ ⲡⲉⲛϩⲏⲧ̅ ϫⲉ ⲉⲛⲉⲩⲛⲁⲩ ⲉ ⲡⲟⲩⲟⲉⲓⲛ'>
<Line (3/29): 'ⲉⲧ ϩⲁ ϣⲡⲏⲣⲉ·'>
<Line (3/30): '□ Ⲧⲙⲉⲧⲁⲛⲟⲓⲁ ⲅⲁⲣ ϣⲁⲥⲧⲣⲉ ⲡⲣⲱⲙⲉ ⲣⲉⲧ ⲧⲛ̅ϩ ⲛ̅ ⲑⲉ'>
<Line (3/31): 'ⲛ̅ ⲟⲩⲁⲉⲧⲟⲥ· ⲁⲩⲱ ϣⲁⲥⲧⲣⲉϥϩⲱⲗ ⲉ ⲡϫⲓⲥⲉ ϩⲓⲧⲛ̅ ⲛⲉ‐'>
<Line (3/32): 'ⲥⲁⲣⲉⲧⲏ· ⲡⲉⲧ ⲙⲉⲧⲁⲛⲟⲓ̈ ⲅⲁⲣ ⲉⲧ ⲁⲥⲕⲉⲓ ϩⲛ̅ ⲟⲩ‐'>
<Line (3/33): '[Fol. 90b col. 2] ⲙⲛⲧ̅ϫⲱⲱⲣⲉ | ϩⲛ̅ ⲟⲩϩⲕⲟ̅ ⲙⲛ̅ ⲟⲩⲉⲓ̈ⲃⲉ ⲉϥϭⲱⲛⲧ̅ ⲙ̅ⲙⲁⲧⲉ'>
<Line (3/34): 'ⲉ ⲛⲁⲅⲁⲑⲟⲛ ⲛⲧ̅ⲡⲉ ⲛⲁⲓ̈ ⲉⲧ ⲛⲁⲙⲟⲩⲛ ⲉ ⲃⲟⲗ ⲛ̅ ϣⲁ ⲉⲛⲉϩ·'>
<Line (4/1): '□ Ⲉⲧⲃⲉ ⲡⲁⲓ̈ ϭⲉ ⲱ̅ ⲛⲁ ⲙⲉⲣⲁⲧⲉ ⲙⲁⲣⲛ̅ ⲱϥⲉ ⲙ̅ ⲡⲉ‐'>
<Line (4/2): 'ⲛⲥⲱⲙⲁ ϩⲛ̅ ϩⲉⲛⲛⲏⲥⲧⲓⲁ ⲙⲛ̅ ϩⲉⲛϣⲗⲏⲗ· ⲙⲛ̅ ϩⲉ‐'>
<Line (4/3): 'ⲛⲟⲩϣⲏ̅ ⲛ̅ ⲣⲟⲉⲓⲥ· ϫⲉ ⲕⲁⲥ ⲉⲛⲁⲙⲉⲧⲉⲭⲉ̅ ⲉ ⲛⲉϥ|ⲉⲣⲏⲧ̅ [Fol. 91a col. 1 ⲕ̅ⲑ̅]'>
<Line (4/4): 'ⲉⲧ ϩⲛ̅ ⲙ̅ ⲡⲏⲩⲉ· ⲛ̅ⲑⲉ ⲉⲛⲧ ⲁϥϫⲟⲟⲥ ϫⲉ ⲛ̅ⲧⲱⲧⲛ̅ ⲛⲉ'>
<Line (4/5): 'ⲛⲧⲁⲩϩⲩⲡⲟⲙⲓⲛⲉ ⲛⲙ̅ⲙⲁⲓ̈ ϩⲛ̅ ⲛⲁ ⲡⲓⲣⲁⲥⲙⲟⲥ· ⲁⲛⲟⲕ'>
<Line (4/6): 'ϩⲱ ϯⲥⲙⲓⲛⲉ ⲙ̅ⲙⲟⲥ ⲛⲙ̅ⲙⲏⲧⲛ̅·'>
<Line (4/7): '□ Ⲛ̅ ⲑⲉ ⲉⲛⲧⲁ ⲡⲁ ⲉⲓⲱⲧ ⲥⲙⲓⲛⲉ ⲛⲙ̅ⲙⲁⲓ̈ ⲛ ⲟⲩ‐'>
<Line (4/8): 'ⲙⲛ̅ⲧ̅ⲉⲣⲟ̅· ϫⲉ ⲧⲉⲧⲛⲁⲟⲩⲱⲙ ⲛ̅ⲧⲉⲧⲛ̅ⲥⲱ̅ ⲛⲙ̅ⲙⲁⲓ̈ ϩⲓ|'>
<Line (4/9): 'ϫⲛ̅ ⲧⲁ ⲧⲣⲁⲡⲉⲍⲁ̅ ϩⲛ̅ ⲧⲁ ⲙⲛ̅ⲧ̅ⲉⲣⲟ̅· [Fol. 91a col. 2]'>
<Line (4/10): '□ Ⲙⲁⲣⲛ̅ⲉⲓ̈ⲙⲉ ϭⲉ ⲱ̅ ⲛⲉⲥⲛⲏⲩ ⲉ ⲡⲧⲁⲓ̈ⲟ ⲛ ⲧ̅ⲙⲉⲧⲁⲛⲟⲓⲁ'>
<Line (4/11): 'ⲛ̅ⲧⲛ̅ ⲥⲟⲩⲛ̅ ⲛⲉϩⲙⲟⲧ̅ ⲉⲛⲧ ⲁⲥⲁⲁⲩ ⲛⲙ̅ⲙⲁⲛ· ⲱ̅ ⲧⲙⲉ‐'>
<Line (4/12): 'ⲧⲁⲛⲟⲓⲁ ⲧⲉⲛ̅ⲧⲁⲥϣⲱⲡⲉ ⲛ ⲧ̅ⲣⲟⲫⲏ ⲛ̅ ⲛⲉⲧϣⲟⲟⲡ̅ ϩⲁ'>
<Line (4/13): 'ⲡⲉϩⲕⲟ̅· ⲁⲩⲱ ⲁⲥϣⲱⲡⲉ ⲛ̅ ⲟⲩⲡⲏⲅⲏ ⲙ̅ ⲙⲟⲟⲩ ⲛ ⲱⲛϩ̅'>
<Line (4/14): 'ⲛ̅ ⲛⲉⲧ ϣⲟⲟⲡ̅ ϩⲛ̅ ⲟⲩⲉⲓ̈ⲃⲉ· ⲱ̅ ⲧⲙⲉ|ⲧⲁⲛⲁⲓⲁ̅ ⲧⲥⲟⲗⲥⲗ̅ [Fol. 91b col. 1]'>
<Line (4/15): 'ⲛ̅ ⲛⲉⲧⲟ̅ ⲛ ⲟⲩϣⲏ ⲛ̅ ⲣⲟⲉⲓⲥ ⲉⲧ ⲥⲟⲗⲥⲗ̅ ⲙ̅ⲙⲟⲟⲩ ϩⲛ̅ ⲛ̅'>
<Line (4/16): 'ⲕⲁⲣⲡⲟⲥ ⲛ̅ ⲛⲉⲩϩⲓⲥⲉ·'>
<Line (4/17): '□ Ⲱ̅ ⲧⲙⲉⲧⲁⲛⲟⲓⲁ ⲧⲉ ⲛ̅ⲧⲁ ⲛⲉⲥⲣⲙ̅ⲉⲓ̈ⲟⲟⲩⲉ ϣⲱⲡⲉ ⲛ'>
<Line (4/18): 'ⲟⲩϩⲏⲇⲟⲛⲏ̅ ⲛⲥ̅ϯ ⲛⲟⲩϥⲉ ⲛ ⲛ̅ ⲁⲅⲅⲉⲗⲟⲥ ⲙ̅ ⲡⲛⲟⲩⲧⲉ·'>
<Line (4/19): 'ⲱ̅ ⲧⲙⲉⲧⲁⲛⲟⲓⲁ̅ ⲧⲃⲟⲏⲑⲟⲥ ⲛ̅ ⲛⲉ ⲛⲧⲁⲩⲉⲓ̈ⲁ ⲧⲟⲟⲧⲟⲩ'>
<Line (4/20): 'ⲛ̅ⲥⲱⲟⲩ· ⲙⲁⲣⲛ̅ ⲛⲁⲩ ⲉ ⲧⲙⲛⲧ̅ϣⲃⲏⲣ̅ ⲉⲛⲧ ⲁⲥⲁⲁⲥ | ⲙⲛ̅ [Fol. 91b col. 2]'>
<Line (4/21): 'ⲛ̅ ⲣⲱⲙⲉ ⲛ̅ ⲛⲓⲛⲉⲩⲏ·'>
<Line (4/22): '□ Ϩⲙ̅ ⲡⲧⲣⲉⲥⲧⲱϩⲙ̅ ⲉ ⲣⲟⲟⲩ ϩⲛ̅ ⲧⲉⲥ ⲙⲛⲧ̅ⲙⲁⲓ̈ⲣⲱⲙⲉ·'>
<Line (4/23): 'ⲛ̅ ⲑⲉ ⲛ̅ⲧ ⲁⲩϭⲉⲡⲏ ⲁⲩⲟⲩⲱⲛ ⲛⲁⲥ ϩⲛ̅ ⲟⲩⲛⲟϭ ⲛ̅ ⲑⲑⲃ̅ⲓⲟ̅'>
<Line (4/24): 'ⲙⲛ̅ ϩⲉⲛⲣⲙ̅ⲉⲓ̈ⲟⲟⲩⲉ· ⲙⲛ̅ ⲟⲩϭⲟⲟⲩⲛⲉ· ⲟⲩ ⲙⲟⲛⲟⲛ ⲛ̅'>
<Line (4/25): 'ⲣⲱⲙⲉ ⲙ̅ⲙⲁⲧⲉ· ⲁⲗⲗⲁ ⲛ̅ ⲕⲉ ⲧⲃ̅ⲛⲟⲟⲩⲉ ⲟⲛ ⲉⲩϭⲟⲟⲗⲉ'>
<Line (4/26): 'ⲛ ⲛ̅ ϭⲟⲟⲩⲛⲉ· |'>
<Line (4/27): '□ Ⲛ̅ⲧ ⲉⲣⲉ ⲡⲛⲟⲩⲧⲉ ⲇⲉ ⲡ̅ⲡⲁⲛⲧⲱⲕⲣⲁⲧⲱⲣ ⲡⲁⲕⲁⲑⲟⲥ ⲛ̅ [Fol. 92a col. 1 ⲗ̅ⲁ̅]'>
<Line (4/28): 'ϣⲁⲛⲁϩⲧⲏϥ ⲙ̅ ⲙⲁⲓ̈ⲣⲱⲙⲉ ⲛⲁⲩ ⲉ ⲛⲉⲓ ⲛⲟϭ ⲛ ⲕⲁⲣⲡⲟⲥ'>
<Line (4/29): 'ⲛ̅ ⲧⲉⲓ ⲙⲓⲛⲉ ϩⲛ̅ ⲛ̅ϭⲓϫ ⲛ ⲧ̅ⲙⲉⲧⲁⲛⲟⲓ̈ⲁ ⲉⲥⲡⲁϩⲧ̅ ⲙ̅ⲡⲉ'>
<Line (4/30): 'ⲙⲧⲟ̅ ⲉ ⲃⲟⲗ ⲙ̅ ⲡⲉⲑⲣⲟⲛⲟⲥ ⲙ̅ ⲡⲛⲁⲏⲧ̅· ⲟⲩ ⲙⲟⲛⲟⲛ ϫⲉ'>
<Line (4/31): 'ⲁϥⲕⲧⲟ̅ ⲉ ⲡⲁϩⲟⲩ ⲛ̅ ⲧⲉϥⲁⲡⲟⲫⲁⲥⲓⲥ· ⲁⲗⲗⲁ ⲁϥⲣ̅'>
<Line (4/32): 'ⲡϣⲁϫⲉ ⲟⲛ ⲙ̅ ⲡⲉⲡ|ⲣⲟⲫⲏⲧⲏⲥ ⲓ̈ⲱⲛⲁⲥ ⲛ̅ ϭⲟⲗ ⲙ̅ [Fol. 92a col. 2]'>
<Line (4/33): 'ⲡϥ̅ⲧⲁⲕⲉ ⲧⲡⲟⲗⲓⲥ·'>
<Line (4/34): '□ Ⲧⲉⲛⲟⲩ ϭⲉ ⲱ̅ ⲛⲁ ⲙⲉⲣⲁⲧⲉ ⲙ̅ⲡⲣ̅ ⲕⲁ ⲧⲙⲉⲧⲁⲛⲟⲓⲁ'>
<Line (5/1): 'ⲛ̅ⲥⲁ ⲧⲏⲩⲧⲛ̅· ⲉⲧⲉⲧⲛⲁϩⲉ ⲅⲁⲣ ⲉ ⲛⲓⲙ ⲉϥⲛ̅ⲁⲕⲟⲥⲙⲉⲓ'>
<Line (5/2): 'ⲙ̅ⲙⲱⲧⲛ̅ ϩⲛ̅ ⲛⲉⲧⲛ̅ ϩⲓⲥⲉ ⲛ̅ ⲑⲉ ⲛ ⲧ̅ⲙⲉⲧⲁⲛⲟⲓⲁ̅· ⲁⲗⲗⲁ'>
<Line (5/3): 'ⲙⲁⲣⲛ̅ϯ ⲛⲁⲥ ⲛ̅ ϩⲉⲛⲧⲁⲓ̈ⲟ̅ ⲉ ⲡⲙⲁ̅ ⲛ ⲛ̅ ⲁⲅⲁⲑⲟⲛ ⲉⲛⲧ‐'>
<Line (5/4): '[Fol. 92b col. 1] ⲁⲥⲛ̅ⲧⲟⲩ ⲛⲁⲛ ⲉ ⲃⲟⲗ | ϩⲙ̅ ⲡϫⲓⲥⲉ· ⲁϣ ⲛⲉ ⲛ ⲁⲅⲁⲑⲟⲛ'>
<Line (5/5): 'ⲛ̅ⲧⲁⲥⲛ̅ⲧⲟⲩ ⲛⲁⲛ ⲉ ⲃⲟⲗ ϩⲙ̅ ⲡϫⲓⲥⲉ·'>
<Line (5/6): '□ Ⲁϣ ⲟⲛ ⲛⲉ ⲛ ⲁⲅⲁⲑⲟⲛ ⲉⲛⲁⲧⲁⲁⲩ ⲛⲁⲥ· ⲟⲩⲛⲏⲥⲧⲓⲁ'>
<Line (5/7): 'ⲟⲩϣⲗⲏⲗ ⲉϥⲟⲩⲁⲁⲃ· ⲉⲣⲉ ⲛⲉⲛϭⲓϫ ⲡⲟⲣϣ̅ ⲉ ⲃⲟⲗ· ⲉⲣⲉ'>
<Line (5/8): 'ⲛⲉⲛϩⲏⲧ ϩⲙ̅ ⲡϫⲓⲥⲉ· ϯ ⲛⲁⲥ ⲛ̅ ⲟⲩⲑⲃ̅ⲃⲓⲟ̅ ⲙⲛ̅ ϩⲉⲛⲁ‐'>
<Line (5/9): 'ϣⲁϩⲟⲙ ⲛⲁⲓ̈ ⲉϣⲁⲣⲉ ⲛ ⲁⲅⲅⲉⲗⲟⲥ ⲣ̅ ϣⲃⲏⲣ ⲉ ⲡⲣⲱⲙⲉ'>
<Line (5/10): '[Fol. 92b col. 2] ⲉⲧⲃⲏⲏⲧⲟⲩ· ϯ ⲛⲁⲥ ⲛ̅ ϩⲉⲛⲣⲙ̅ⲉⲓ̈ⲟ|ⲟⲩⲉ· ⲛⲁⲓ̈ ⲉ'>
<Line (5/11): 'ϣⲁⲩⲱϣⲙ̅ ⲛ ⲛ̅ⲁⲡⲓⲗⲏ ⲛ ⲧ̅ⲕⲉϩⲉⲛⲛⲁ̅· ϯ ⲛⲁⲥ ⲛ̅'>
<Line (5/12): 'ⲟⲩⲡⲓⲥⲧⲓⲥ ⲙⲛ̅ ⲟⲩϩⲉⲗⲡⲓⲥ· ⲛⲁⲓ̈ ⲉϣⲁⲩ ⲧⲣⲉ ⲡⲣⲱⲙⲉ ϩⲱⲛ'>
<Line (5/13): 'ⲉ ϩⲟⲩⲛ ⲉ ⲡⲛⲟⲩⲧⲉ·'>
<Line (5/14): '□ Ϯ ⲛⲁⲥ ⲛ̅ ⲟⲩⲙⲛⲧ̅ϣⲁⲛⲁϩⲧⲏϥ̅ ⲙⲛ̅ ⲟⲩⲁⲅⲁⲡⲏ̅ ⲉ ϩⲟⲩⲛ'>
<Line (5/15): 'ⲉ ⲛⲉⲛⲉⲣⲏⲩ· ⲁⲩⲱ ⲟⲩⲛⲁ̅ ⲛⲁⲓ̈ ⲉⲧⲉ ϣⲁⲩϩⲱⲃⲥ̅ ⲉ ⲃⲟⲗ'>
<Line (5/16): '[Fol. 93a col. 1 ⲗ̅ⲅ̅] ⲉϫⲛ̅ ⲟⲩⲙⲏⲏϣⲉ ⲛ̅ ⲛⲟⲃⲉ· ⲁⲩⲱ ⲟⲛ ϣⲁⲩϣⲟⲩ | ⲙ̅ⲙⲟⲟⲩ'>
<Line (5/17): 'ⲉϫⲛ̅ ⲧⲉⲕⲣⲓⲥⲓⲥ· ⲙⲛ̅ⲛ̅ⲥⲁ ⲛⲉⲓ̈ ⲁⲅⲁⲑⲟⲛ ϭⲉ ⲧⲏⲣⲟⲩ ⲛ̅'>
<Line (5/18): 'ⲧⲉⲓ̈ ϭⲟⲧ̅ ⲙ̅ⲡⲣ̅ ⲧⲣⲉ ⲩⲁⲡⲁⲧⲁ̅ ⲛ̅ ⲟⲩⲁ̅ ⲙ̅ⲙⲟⲛ ⲛϥ̅ⲕⲧⲟϥ ⲉ'>
<Line (5/19): 'ⲡⲗⲱⲙⲥ̅ ⲙ̅ ⲡⲛⲟⲃⲉ ⲛ̅ ⲕⲉ ⲥⲟⲡ̅· ⲙⲛ̅ⲛ̅ⲥⲁ ⲧⲙⲉⲧⲁⲛⲟⲓⲁ· ⲛ̅'>
<Line (5/20): 'ⲑⲉ ⲙ̅ ⲡⲉⲩϩⲟⲣ̅ ⲉϣⲁϥⲕⲟⲧϥ̅ ⲉ ⲡⲉϥ ⲕⲁ ⲃⲟⲗ ⲛ̅ⲥⲉ ⲙⲉⲥⲧⲱϥ·'>
<Line (5/21): '□ Ⲁⲗⲗⲁ ϯⲡⲁⲣⲁⲕⲁⲗⲉⲓ ⲙ̅ⲙⲱⲧⲛ̅ ⲛⲁ ⲙⲉⲣⲁⲧⲉ· ϫⲉ'>
<Line (5/22): '[Fol. 93a col. 2] ⲕⲁⲥ | ⲉⲧⲉⲧⲛⲁϩⲁⲣⲉϩ ⲙ̅ⲙⲁⲧⲉ ⲛ̅ⲧⲉⲧⲛ̅ ⲧⲙ̅ ⲕⲁ ⲗⲁⲁⲩ'>
<Line (5/23): 'ⲉⲧⲉⲣ ⲡ̅ⲗⲁⲁⲩ ϩⲛ̅ ⲛⲉⲧⲛ̅ⲁϩⲱⲣ· ⲥⲉϫⲓϣⲟϫⲛⲉ ⲅⲁⲣ ⲉ'>
<Line (5/24): 'ⲣⲟⲛ ⲛ̅ ⲛⲁⲩ ⲛⲓⲙ ⲛ̅ϭⲓ ⲛⲉⲛϫⲁϫⲉ· Ⲁⲩⲱ ϣⲁⲣⲉ'>
<Line (5/25): 'ⲛ̅ⲥⲟⲟⲛⲉ ⲉⲡⲓⲃⲟⲩⲗⲉⲩⲉ ⲛ̅ ⲛⲁⲩ ⲛⲓⲙ· ⲉ ⲡⲙⲁ̅ ⲉⲧ ⲉⲣⲉ'>
<Line (5/26): 'ⲡⲉⲭⲣⲏⲙⲁ ⲛ̅ ϩⲏⲧϥ̅·'>
<Line (5/27): '□ Ⲉⲛ ϩⲟⲥⲟⲛ ⲇⲉ ⲱ̅ ⲛⲁ ⲙⲉⲣⲁⲧⲉ ⲉⲣⲉ ⲡⲁⲣⲁⲕⲗⲏⲧⲟⲥ'>
<Line (5/28): '[Fol. 93b col. 1] ⲙⲛ̅ ⲡⲛⲁ̅ ϭⲱϣⲧ̅ | ⲉ ϫⲱⲛ ϩⲛ̅ ⲟⲩⲙⲛⲧ̅ϣⲁⲛⲁϩⲧⲏϥ·'>
<Line (5/29): 'ⲙⲁⲣⲛ̅ϯ ⲛ̅ ⲛⲉⲛⲣⲙ̅ⲉⲓ̈ⲟⲟⲩⲉ ⲙ̅ ⲡⲛⲟⲩⲧⲉ ⲙ̅ ⲙⲏⲏⲛⲉ·'>
<Line (5/30): 'ϫⲉ ⲕⲁⲥ ⲉⲩⲛⲁϣⲱⲡⲉ ⲛⲁⲛ ⲙ̅ ⲡⲣⲉⲥⲃⲉⲩⲧⲏⲥ ϩⲁ ⲧⲉⲛϩⲏ'>
<Line (5/31): 'ⲉⲙⲡⲁⲧ ⲛ̅ⲉⲓ̈ ⲉ ⲃⲟⲗ ϩⲛ̅ ⲥⲱⲙⲁ· ⲙⲁⲣⲛ̅ ⲙⲉⲧⲁⲛⲟⲓ̈'>
<Line (5/32): 'ϩⲟⲥⲟⲛ ⲧⲛ̅ⲕⲏ ⲉ ⲃⲟⲗ· ⲁⲩⲱ ⲉⲣⲉ ⲛⲉⲧ ⲟⲩⲁⲁⲃ ⲟ̅ ⲛ̅'>
<Line (5/33): 'ϣⲃⲏⲣ̅ ⲣ̅ ϩⲱⲃ ⲛⲙ̅ⲙⲁⲛ ϩⲙ̅ ⲡⲥⲟⲡⲥ̅· ⲙ̅ⲡⲣ̅ ⲧⲣⲉ ⲩⲟ‐'>
<Line (5/34): '[Fol. 93b col. 2] ⲧⲡⲛ̅ | ⲉ ϩⲟⲩⲛ· ⲛ̅ⲧⲛ̅ϣⲓⲛⲉ ⲛ̅ⲥⲁ ⲧⲙⲉⲧⲁⲛⲟⲓⲁ· ⲛ̅ⲧⲛ̅ ⲧⲙ̅'>
<Line (6/1): 'ϩⲉ̅ ⲉ ⲣⲟⲥ· ⲙ̅ⲡⲣ̅ ⲧⲣⲉ ⲛϩⲉ ⲉ ϩⲣⲁⲓ̈ ⲉ ⲡ̅ϩⲓⲥⲉ ⲛϥ̅ ⲧⲙ̅'>
<Line (6/2): 'ⲥⲱⲧⲙ̅ ⲉ ⲣⲟⲛ ϩⲙ̅ ⲡⲙⲁ ⲉⲧⲙ̅ⲙⲁⲩ·'>
<Line (6/3): '□ Ⲙ̅ⲡⲣ̅ ⲧⲣⲉⲛⲉⲓ̈ⲉ ⲧⲟⲟⲧⲟⲩ ⲛ̅ ϩⲉⲛⲁⲧⲛⲁ̅ ⲛ̅ⲧⲛ̅ϩⲓⲥⲉ'>
<Line (6/4): 'ⲉⲛϫⲓϣⲕⲁⲕ ⲉ ⲃⲟⲗ· ⲥⲉ ⲧⲙ̅ ⲥⲱⲧⲙ̅ ⲉ ⲣⲟⲛ· ⲙ̅ⲡⲣ̅ ⲧⲣⲉ'>
<Line (6/5): 'ⲩⲛⲟϫⲛ̅ ⲉ ⲧ|ⲕⲉϩⲉⲛⲛⲁ ⲛ̅ⲧⲛ̅ϣⲓⲛⲉ ⲛ̅ⲥⲁ ⲧⲙⲉⲧⲁⲛⲟⲓⲁ· [Fol. 94a col. 1 ⲗ̅ⲉ̅]'>
<Line (6/6): 'ⲙⲛ̅ ⲙⲉⲧⲁⲛⲟⲓⲁ ϩⲙ̅ ⲡⲙⲁ̅ ⲉⲧⲙ̅ⲙⲁⲩ· ⲥⲉⲛⲁⲟⲩⲱϣⲃ̅ ⲛ̅'>
<Line (6/7): 'ⲥⲉϫⲟⲟⲥ ⲛⲁⲛ ⲛ̅ϭⲓ ⲛⲁⲅⲅⲉⲗⲟⲥ ⲛ̅ ⲣⲉϥⲧⲓⲙⲱⲣⲉⲓ ϩⲛ̅'>
<Line (6/8): 'ⲟⲩϭⲱⲛⲧ̅ ⲙⲛ̅ ⲟⲩⲁⲡⲓⲗⲏ̅ ϫⲉ ⲉⲧⲃⲉ ⲟⲩ ⲧⲉⲧⲛ̅ⲱϣ ⲉ ⲃⲟⲗ'>
<Line (6/9): 'ⲉ ⲡϫⲓⲛϫⲏ·'>
<Line (6/10): '□ Ⲡⲙⲁ̅ ⲁⲛ ⲡⲉ ⲡⲁⲓ̈ ⲛ ⲱϣ ⲉ ⲃⲟⲗ· ⲁⲩϫⲟⲟⲩ'>
<Line (6/11): 'ⲉ ⲣⲱⲧⲛ̅ | ⲙ̅ ⲡⲉⲧ ⲛ̅ⲁⲁⲩ· ⲁⲩⲟϣⲟⲩ ⲉ ⲣⲱⲧⲛ̅ ⲙ̅ⲡⲉⲧ [Fol. 94a col. 2]'>
<Line (6/12): 'ⲛ̅ⲥⲱⲧⲙ̅ ⲉ ⲣⲟⲟⲩ· ⲁ ⲛⲉⲧ ⲟⲩⲁⲁⲃ ⲉⲛⲕⲁϭⲉⲓ ⲉⲩⲥⲙ̅ⲙⲉ̅ ⲉ'>
<Line (6/13): 'ϩⲣⲁⲓ̈ ⲙ̅ ⲡⲛⲟⲩⲧⲉ ϩⲁ ⲣⲟⲛ ⲉⲩϫⲱ ⲙ̅ⲙⲟⲥ ϫⲉ ⲁⲛϩⲓⲥⲉ'>
<Line (6/14): 'ⲉⲛϫⲓϣⲕⲁⲕ ⲉ ⲃⲟⲗ ⲧⲉⲛϣⲟⲩⲱⲃⲉ ⲧⲉⲛⲧⲁⲥϩⲱⲱⲗⲉ·'>
<Line (6/15): '□ Ⲛ̅ ⲧⲉⲩⲛⲟⲩ ⲉⲧⲙ̅ⲙⲁⲩ ϣⲁⲣⲉ ⲛ̅ ⲁⲅⲅⲉⲗⲟⲥ ⲛ̅ ⲧⲟⲣⲅⲏ'>
<Line (6/16): 'ⲉⲧ ϩⲓϫⲛ̅ ⲛ̅ ⲕⲟ|ⲗⲁⲥⲓⲥ ϣⲁⲩⲥⲱⲛϩ̅ ⲛ̅ ⲛⲉⲯⲩⲭⲏ ⲛ ⲛ̅ [Fol. 94b col. 1]'>
<Line (6/17): 'ⲣⲉϥⲣ̅ⲛⲟⲃⲉ ⲛ̅ ⲥⲉⲛⲟϫⲟⲩ ⲉⲛ ⲧⲁⲣⲧⲁⲣⲟⲥ ⲛ ⲁⲙⲛ̅ⲧⲉ·'>
<Line (6/18): 'ⲛ̅ⲥⲉⲧⲁϣⲟ̅ ⲛ̅ ⲛⲉⲩⲃⲁⲥⲁⲛⲟⲥ ⲉ ⲡⲉϩⲟⲩⲟ· ⲁⲩⲱ ⲉⲛ'>
<Line (6/19): 'ϣⲁⲛϩⲓⲥⲉ ⲉⲛ ⲣⲓⲙⲉ ⲛⲓⲙ ⲡⲉⲧ ⲛⲁⲥⲱⲧⲙ̅ ⲉ ⲣⲟⲛ· ⲏ̅'>
<Line (6/20): 'ⲛⲓⲙ ⲡⲉⲧ ⲛⲁϣⲁⲛⲁϩⲧⲏϥ ϩⲁ ⲣⲟⲛ ⲙ̅ ⲡⲙⲁ̅ ⲉⲧⲙ̅ⲙⲁⲩ·'>
<Line (6/21): 'ⲏ̅ ⲛⲓⲙ ⲡⲉⲧ ⲛⲁϫⲓ ⲛ̅ ⲛⲉⲛⲣⲙ̅ⲉⲓⲟⲟⲩⲉ ⲛ̅ ⲧⲟⲟⲧⲛ̅ ⲛϥ̅ϫⲓ‐'>
<Line (6/22): 'ⲧⲟⲩ ⲉⲛ ⲧⲟⲡⲟⲥ ⲛ̅ | ⲧⲙⲛⲧ̅ϣⲁⲛⲁϩⲧⲏϥ· ⲏ̅ ⲛⲓⲙ ϩⲛ̅ [Fol. 94b col. 2]'>
<Line (6/23): 'ⲛⲉⲧ ⲟⲩⲁⲁⲃ ⲡⲉⲧ ⲛⲁⲡⲁϩⲧϥ̅ ⲙ̅ ⲡⲛⲟⲩⲧⲉ ⲉϫⲛ̅ ⲧⲉⲛ‐'>
<Line (6/24): 'ⲑⲗⲓⲯⲓⲥ ⲙⲛ̅ ⲧⲉⲛⲁⲛⲁⲅⲕⲏ ⲉⲧⲛ̅ ⲛ̅ ϩⲏⲧⲥ̅· ⲉϣⲱⲡⲉ ⲉⲛ‐'>
<Line (6/25): 'ϣⲁⲛⲙⲟⲩ ⲉⲙⲡ ⲛ̅ⲙⲉⲧⲁⲛⲟⲓ̈ ⲉϫⲛ̅ ⲛⲉⲛⲛⲟⲃⲉ·'>
<Line (6/26): '□ Ⲛⲉⲧⲉ ⲙ̅ⲡ ⲛ̅ⲣ̅ ϩⲱⲃ ⲇⲉ ⲉ ⲣⲟⲟⲩ ⲙ̅ ⲡⲓ ⲙⲁ̅ ⲉⲛϣⲟⲟⲡ̅'>
<Line (6/27): 'ϩⲙ̅ ⲡⲥⲱⲙⲁ· ⲉⲛⲁ|ϩⲉ ⲉ ⲣⲟⲟⲩ ⲧⲱⲛ ⲉⲧⲣⲉⲩⲃⲟⲏⲑⲉⲓ [Fol. 95a col. 1 ⲗ̅ⲍ̅]'>
<Line (6/28): 'ⲉ ⲣⲟⲛ ϩⲙ̅ ⲡⲙⲁ̅ ⲉⲧⲙ̅ⲙⲁⲩ· ⲙⲛ̅ ϩⲁⲧ̅ ⲟⲩⲇⲉ ⲙⲛ̅'>
<Line (6/29): 'ⲛⲟⲩⲃ ⲙⲛ̅ ⲙⲁ̅ ⲛ ⲉⲗⲟⲟⲗⲉ ⲟⲩⲇⲉ ϭⲉ ⲕⲧⲏⲥⲓⲥ ⲛⲁϣ‐'>
<Line (6/30): 'ⲃⲟⲏⲑⲉⲓ ⲉ ⲣⲟⲛ ⲙ̅ ⲡⲙⲁ̅ ⲉⲧⲙ̅ⲙⲁⲩ·'>
<Line (6/31): '□ Ⲟⲩⲇⲉ ⲙⲛ̅ ⲟⲩⲉⲓ̈ⲱⲧ̅ ⲛⲁϣⲓⲛⲉ ⲛ̅ⲥⲁ ϣⲏⲣⲉ ⲙ̅ ⲡⲙⲁ̅'>
<Line (6/32): 'ⲉⲧⲙ̅ⲙⲁⲩ· ⲟⲩⲇⲉ ⲙⲛ̅ ⲙⲁⲁⲩ ⲛⲁϣⲓⲛⲉ ⲛ̅ⲥⲁ ϣⲉⲉⲣⲉ |'>
<Line (6/33): 'ⲟⲩⲇⲉ ⲙⲛ̅ ϣⲏⲣⲉ ⲛⲁϣⲃⲟⲏⲑⲉⲓ̈ ⲉⲛⲉϥⲉⲓ̈ⲟⲧⲉ· ⲟⲩⲇⲉ ⲙⲛ̅ [Fol. 95a col. 2]'>
<Line (6/34): 'ⲟⲩⲥⲟⲛ ⲛⲁϣⲃⲟⲏⲑⲉⲓ̈ ⲉ ⲡⲉϥⲥⲟⲛ· ⲙⲛ̅ ⲗⲁⲁⲩ ϩⲛ̅ ⲛⲁⲓ̈'>
<Line (7/1): 'ⲛⲁϣⲱⲡⲉ ⲛ̅ ⲥⲱⲧⲉ ⲛ̅ ⲧⲉⲛⲯⲩⲭⲏ ⲛ̅ ⲉⲃⲓⲏⲛ· ⲁⲗⲗⲁ ⲉⲣⲉ'>
<Line (7/2): 'ⲡⲟⲩⲁ̅ ⲡⲟⲩⲁ̅ ⲛⲁϥⲓ ϩⲁ ⲧⲉϥ ⲉⲧⲡⲱ̅· ϩⲛ̅ ⲛ̅ ⲕⲟⲗⲁⲥⲓⲥ ⲉⲧ'>
<Line (7/3): 'ϥ̅ ⲛ̅ ϩⲏⲧⲟⲩ·'>
<Line (7/4): '□ Ⲁⲩⲱ ⲟⲛ ⲁϥⲟⲩⲱ̅ ⲉϥϫⲱ ⲙ̅ⲙⲟⲥ ⲛ̅ϭⲓ ⲡⲥⲱⲧⲏⲣ ϫⲉ |'>
<Line (7/5): '[Fol. 95b col. 1] ⲡⲉⲧ ⲙⲉ̅ ⲛ̅ ⲉⲓ̈ⲱⲧ ϩⲓ ⲙⲁⲁⲩ ⲛ̅ ϩⲟⲩⲉ ⲉ ⲣⲟⲓ̈· ϥ̅ⲙ̅ϣⲁ̅'>
<Line (7/6): 'ⲙ̅ⲙⲟⲓ̈ ⲁⲛ· ⲁⲩⲱ ⲡⲉⲧ ⲛⲁⲕⲁ ϣⲏⲣ̅ⲉ ⲁⲛ ⲛ̅ⲥⲱϥ ϩⲓ'>
<Line (7/7): 'ϣⲉⲉⲣⲉ ⲛϥ̅ϥⲓ ⲙ̅ ⲡⲉϥⲥ⳨ⲟ̅ⲥ̅ ⲛϥ̅ ⲟⲩⲁϩϥ̅ ⲛ̅ⲥⲱⲓ̈ ϥ̅ ⲙ̅ϣⲁ̅'>
<Line (7/8): 'ⲙ̅ⲙⲟⲓ̈ ⲁⲛ· ⲁⲩⲱ ϥⲛⲁⲕⲗⲏⲣⲟⲛⲟⲙⲉⲓ ⲁⲛ ⲛ̅ ⲧⲙⲛ̅ⲧⲉⲣⲟ̅'>
<Line (7/9): 'ⲛ ⲙ̅ ⲙⲏⲩⲉ:'>
<Line (7/10): '□ Ⲱ̅ ϫⲉ ⲟⲩϩⲟⲧⲉ ⲛ ⲁϣ ⲛ̅ ϭⲟⲧ̅ ⲡⲉ ϩⲉ̅ ⲉ ϩⲣⲁⲓ̈ ⲉⲛϭⲓϫ'>
<Line (7/11): 'ⲙ̅ ⲡⲛⲟⲩⲧⲉ ⲉⲧ ⲟⲛϩ̅· ⲙ̅ ⲡⲛⲁⲩ ⲙ̅ ⲡⲉⲛϭⲙ̅ ⲡϣⲓⲛⲉ· |'>
<Line (7/12): '[Fol. 95b col. 2] □ Ϥ̅ϩⲉⲣⲙⲏⲛⲉⲩⲉ ⲛⲁⲛ ⲙ̅ ⲡϣⲁϫⲉ ⲛ̅ϭⲓ ⲡⲁⲡⲟⲥⲧⲟⲗⲟⲥ'>
<Line (7/13): 'ⲉⲧ ⲟⲩⲁⲁⲃ· ⲉϥϫⲱ ⲙ̅ⲙⲟⲥ ϫⲉ ⲡ ⲧⲁⲗⲁⲓⲡⲱⲣⲟⲥ ⲁⲛⲟⲕ'>
<Line (7/14): 'ⲡⲣⲱⲙⲉ ⲛⲓⲙ ⲡⲉⲧ ⲛⲁϣⲛⲁϩⲙⲉⲧ̅ ⲉ ⲃⲟⲗ ϩⲙ̅ ⲡⲥⲱⲙⲁ'>
<Line (7/15): 'ⲙ̅ ⲡⲉⲓ ⲙⲟⲩ· ⲱ̅ ⲧⲉⲓ̈ ⲛⲟϭ ⲛ̅ ϩⲟⲧⲉ ⲙⲛ̅ ⲧⲉⲓ̈ ⲛⲟϭ ⲛ̅'>
<Line (7/16): 'ⲑⲗⲓⲯⲓⲥ ⲉⲧ ⲛⲁϣⲱⲡⲉ ⲙ̅ ⲯⲩⲭⲏ ⲛⲓⲙ ⲙ̅ ⲡⲛⲁⲩ ⲉⲧ'>
<Line (7/17): '[Fol. 96a col. 1 ⲗ̅ⲑ̅] ⲟⲩⲛⲁⲉⲓⲛⲉ ⲙ̅ⲙⲟⲟⲩ ⲉ ϩⲣⲁⲓ̈ | ϩⲛ̅ ⲛⲉⲛⲙⲉⲗⲟⲥ·'>
<Line (7/18): '□ Ⲙ̅ ⲡⲛⲁⲩ ⲉⲣⲉ ⲡⲛⲟϭ ⲛ̅ ϩⲗⲟⲥⲧⲛ̅ ⲛ̅ ⲕⲁⲕⲉ ⲛⲁϩⲱⲃⲥ̅'>
<Line (7/19): 'ⲉ ⲃⲟⲗ ⲉ ϫⲱⲛ· ⲉϥⲟ̅ ⲛ̅ ⲕⲁⲕⲉ ϩⲓⲣⲛ̅ ⲛⲉⲛⲃⲁⲗ· ⲉϥ‐'>
<Line (7/20): 'ⲡⲟⲣϣ̅ ⲉ ⲃⲟⲗ ⲉϫⲙ̅ ⲡⲟⲩⲟⲉⲓⲛ ⲧⲏⲣϥ̅· ⲙ̅ ⲡⲉⲛϩⲏⲧ̅ ⲡⲉ'>
<Line (7/21): 'ϣⲧⲟⲣⲧⲣ̅ ⲙ̅ⲙⲁⲧⲉ ⲛ̅ ⲛⲉ ⲛⲧⲁⲩⲉⲓ̈ ⲛ̅ⲥⲱⲛ ⲙⲛ̅ ⲑⲟⲧⲉ ⲛ̅'>
<Line (7/22): 'ⲧⲉⲩⲙⲟⲣⲫⲏ· ⲥⲉⲣⲱϣⲉ ⲉ ⲣⲟⲛ· ⲙⲛ̅ ⲡⲉⲕⲣⲟⲙⲣⲙ̅ ⲛ̅'>
<Line (7/23): '[Fol. 96a col. 2] ⲧⲉⲩϩⲓⲕⲱⲛ· ⲁⲩⲱ | ⲡⲉϩⲣⲟϫⲣⲉϫ ⲛ̅ ⲛⲉⲩⲟⲃϩⲉ· ⲙⲛ̅'>
<Line (7/24): 'ⲡϭⲱⲛⲧ̅ ⲛ̅ ⲛⲉⲩⲃⲁⲗ· ⲙⲛ̅ ⲡⲛⲟⲉⲓⲛ ⲛ̅ ⲛⲉⲩⲙⲉⲗⲟⲥ· ⲙⲛ̅'>
<Line (7/25): 'ⲧϭⲓⲛⲙⲟⲟϣⲉ ⲛ̅ ⲛⲉⲩⲟⲩⲉⲣⲏⲧⲉ· ⲙⲛ̅ ⲡϩⲙ̅ϩⲙ̅ ⲛ̅ ⲛⲉⲩ‐'>
<Line (7/26): 'ⲥⲡⲟⲧⲟⲩ· ⲙⲛ̅ ⲑⲉ ⲧⲏⲣⲥ̅ ⲉⲧⲟⲩⲟ̅ ⲛ ⲟⲩⲁϩⲉⲓ̈ⲏⲧ̅ ⲉ ϩⲟⲩⲛ'>
<Line (7/27): 'ⲉ ⲣⲟⲛ· ⲉϩⲛⲁⲩ ⲉ ⲟⲙⲕⲛ̅·'>
<Line (7/28): '□ Ⲉⲛϣⲁⲛⲛⲁⲩ ⲉ ⲛⲁⲓ̈ ⲧⲏⲣⲟⲩ ⲙ̅ⲡⲉⲛ ⲙ̅ⲧⲟ̅ ⲉ ⲃⲟⲗ· ⲟⲩ'>
<Line (7/29): '[Fol. 96b col. 1 ⲙ̅ⲁ̅ (sic)] ⲡⲉ ⲧⲛ̅ⲛⲁϫⲟⲟϥ ⲏ̅ ⲟⲩ ⲡⲉ ⲧⲛ̅|ⲛⲁⲧⲁⲩⲟϥ· ⲏ̅ ⲉⲣⲉ'>
<Line (7/30): 'ⲧⲉⲛⲧⲁⲡⲣⲟ̅ ⲛⲁϣⲁϫⲉ ⲛ ⲁϣ ⲛ̅ϩⲉ· ⲉⲛⲁϣⲡⲱⲧ̅ ⲉ ⲧⲱⲛ·'>
<Line (7/31): 'ⲏ̅ ⲉⲛⲁϩⲟⲡⲛ̅ ⲛ ⲁϣ ⲙ̅ ⲙⲁ̅· ⲙⲛ̅ ⲑⲉ ⲅⲁⲣ ⲛ ⲣ̅ ⲃⲟⲗ ⲉ'>
<Line (7/32): 'ⲛⲉⲩϭⲓϫ· ⲟⲩⲇⲉ ⲙⲛ̅ ⲑⲉ ⲙ̅ ⲡⲱⲧ̅ ⲥⲁ ⲗⲁⲁⲩ· ⲛ̅ⲥⲁ̅'>
<Line (7/33): 'ⲛⲁϩⲣⲙ̅ ⲡϩⲟ̅ ⲙ̅ ⲡⲛⲟⲩⲧⲉ·'>
<Line (7/34): '□ Ϥⲥⲏϩ ⲅⲁⲣ ϫⲉ ⲉⲓ̈ⲛⲁⲡⲱⲧ̅ ⲉ ⲧⲱⲛ ⲥⲁ ⲃⲟⲗ ⲙ̅'>
<Line (8/1): 'ⲡⲉⲕϩⲟ̅· ⲏ̅ ⲉⲓ̈ⲛⲁⲡⲱⲧ̅ ⲉ ⲧⲱⲛ ⲥⲁ ⲃⲟⲗ ⲙ̅ ⲡⲉⲕⲡⲛⲁ̅·'>
<Line (8/2): 'ⲙⲁⲣⲛ̅ ⲉⲓ̈ⲙⲉ ϭⲉ ⲟⲩⲛ ϫⲉ ⲁϣ | ⲛⲉ ⲛⲡⲁϩⲣⲉ ⲉⲧ ⲛⲁⲑⲉ‐ [Fol. 96b col. 2]'>
<Line (8/3): 'ⲣⲁⲡⲉⲩⲉ ⲙ̅ ⲡⲉⲓ̈ ⲛⲟϭ ⲛ̅ ϣⲱⲛⲉ· ⲏ̅ ⲟⲩ ⲡⲉ ⲧⲛⲁϩⲱⲃⲥ̅'>
<Line (8/4): 'ⲉ ⲃⲟⲗ ⲉϫⲛ̅ ⲧⲉⲓ ⲛⲟϭ ⲙ̅ ⲡⲗⲏⲅⲏ̅ ⲛ̅ ⲧⲉⲓ ⲙⲓⲛⲉ·'>
<Line (8/5): '□ Ⲙⲛ̅ ϩⲁⲧ̅ ⲟⲩⲇⲉ ⲙⲛ̅ ⲛⲟⲩⲃ· ⲙⲛ̅ ⲭⲣⲏⲙⲁ ⲙⲛ̅'>
<Line (8/6): 'ⲙⲛⲧ̅ⲣⲙ̅ⲙⲁⲟ̅· ⲙⲛ̅ ⲗⲁⲁⲩ ⲅⲁⲣ ϩⲛ̅ ⲛⲁⲓ̈ ⲛⲁϣⲣ̅ ⲡⲁϩⲣⲉ'>
<Line (8/7): 'ⲉ ⲣⲟⲛ· ⲟⲩⲇⲉ ⲡⲕⲟⲥⲙⲟⲥ ⲧⲏⲣϥ̅ ⲙⲛ̅ ⲛⲉ|ⲧ ⲛ̅ ϩⲏⲧϥ̅ [Fol. 97a col. 1 ⲗ̅ⲓ̅ⲅ̅]'>
<Line (8/8): 'ⲛⲁϣⲃⲟⲏⲑⲉⲓ ⲉ ⲣⲟⲛ ⲁⲛ· ⲧⲛ̅ⲛⲁϩⲉ ⲅⲁⲣ ⲁⲛ ⲉ ⲡⲁϩⲣⲉ'>
<Line (8/9): 'ⲉⲑⲉⲣⲁⲡⲉⲩⲉ ⲙ̅ⲙⲟⲛ ⲉⲙⲏⲧⲧⲉⲓ ⲉ ⲡⲉϣⲗⲏⲗ ⲙⲛ̅ ⲧⲛⲏⲥ‐'>
<Line (8/10): 'ⲧⲓⲁ ⲙⲛ̅ ⲡⲧⲃ̅ⲃⲟ̅· ⲛⲁⲓ̈ ⲅⲁⲣ ⲛ̅ ⲧⲉⲓ̈ ⲙⲓⲛⲉ ⲛⲉⲧ ⲉⲩⲛ̅ϣ‐'>
<Line (8/11): 'ϭⲟⲙ ⲙ̅ⲙⲟⲟⲩ ⲉ ϩⲱⲃⲥ̅ ⲉ ⲃⲟⲗ ⲉ ϫⲱⲛ ⲙ̅ ⲡⲛⲁⲩ ⲛ̅'>
<Line (8/12): 'ⲧⲉⲛⲁⲛⲁⲅⲕⲏ̅·'>
<Line (8/13): '□ Ⲙⲁⲣⲛ̅ ⲣ̅ ⲡⲙⲉⲉⲩⲉ ⲙ̅ ⲡϫⲟⲉⲓⲥ ⲙ̅ ⲡⲧⲏⲣϥ̅ ⲓ̅ⲥ̅ ⲡϣⲏⲣⲉ'>
<Line (8/14): 'ⲙ̅ ⲡⲛⲟⲩⲧⲉ ⲉⲧ ⲟⲛϩ̅· ⲡⲉⲛ|ⲧⲁϥⲡⲗⲁⲥⲥⲉ ⲛ̅ ⲛⲓϥⲉ [Fol. 97a col. 2]'>
<Line (8/15): 'ⲛⲓⲙ· ⲁⲩⲱ ⲙ̅ ⲡⲏⲩⲉ ⲙⲛ̅ ⲡⲕⲁϩ· ⲑⲁⲗⲁⲥⲥⲁ̅ ⲙⲛ̅'>
<Line (8/16): 'ⲛⲓ̈ⲉⲣⲱⲟⲩ· ⲡϫⲟⲉⲓⲥ ⲛ̅ ⲛⲉⲧ ϩⲛ̅ ⲙ̅ ⲡⲏⲩⲉ ⲙⲛ̅ ⲛⲉⲧ'>
<Line (8/17): 'ϩⲓϫⲙ̅ ⲡⲕⲁϩ ⲡⲉⲧⲉ ⲧⲱϥ ⲧⲉ ⲧⲉⲝⲟⲩⲥⲓⲁ ⲙⲁⲩⲁⲁϥ·'>
<Line (8/18): 'ⲉϥϣⲟⲟⲡ̅ ϩⲙ̅ ⲡⲓⲱⲧ̅· ⲉⲣⲉ ⲡⲓⲱⲧ̅ ϣⲟⲟⲡ̅ ⲛ̅ ϩⲏⲧϥ̅·'>
<Line (8/19): '□ Ⲉϥⲱϣ ⲉ ⲃⲟⲗ ⲉϥϫⲱ ⲙ̅ⲙⲟⲥ ϫⲉ ⲡⲁ ⲉⲓ̈ⲱⲧ̅ ⲙⲁ ⲧⲟⲩ‐'>
<Line (8/20): 'ϫⲟⲓ̈ ⲉ ⲃⲟⲗ ϩⲛ̅ ⲧⲉⲓ̈ ⲟⲩⲛⲟⲩ· ⲁⲩⲱ ⲟⲛ ϫⲉ ⲡⲁ ⲉⲓ̈ⲱⲧ̅'>
<Line (8/21): 'ⲉϣϫⲉ ⲟⲩⲛϣϫⲟⲙ ⲙⲁⲣⲉ | ⲡⲉⲓ̈ ⲁⲡⲟⲧ̅ ⲥⲁⲁⲧ̅· ⲡⲗⲏⲛ [Fol. 97b col. 1]'>
<Line (8/22): 'ⲙⲁⲣⲉ ⲡⲉⲕⲟⲩⲱϣ ϣⲱⲡⲉ ⲡⲱⲓ̈ ⲁⲛ· ⲉⲛⲉϥϣⲗⲏⲗ ⲇⲉ'>
<Line (8/23): 'ϣⲁⲁ ϣⲟⲙⲛ̅ⲧ̅ ⲛ̅ ⲥⲟⲡ̅ ⲉϥϫⲱ ⲙ̅ⲙⲟⲥ ϫⲉ ⲉϣϫⲉ ⲡⲉⲕⲟⲩⲱϣ'>
<Line (8/24): 'ⲡⲉ ⲡⲁⲓ̈ ⲙⲁⲣⲉϥϣⲱⲡⲉ·'>
<Line (8/25): '□ Ϭⲱϣ̅ⲧ̅ ⲛ̅ⲧⲉⲧⲛ̅ⲛⲁⲩ ⲉ ⲡⲉⲓ̈ ϣⲁϫⲉ ⲛ̅ ϩⲟⲧⲉ ⲛ̅ⲧⲁ'>
<Line (8/26): 'ⲡϫⲟⲉⲓⲥ ⲙ̅ ⲡⲧⲏⲣϥ̅ ϫⲟⲟϥ ⲉⲛ ⲉϥⲣ̅ ϩⲟⲧⲉ ⲁⲛ ϩⲏⲧϥ̅ ⲙ̅'>
<Line (8/27): 'ⲡⲙⲟⲩ· ⲛ̅ⲧⲟϥ ⲅⲁⲣ ⲡⲉⲧⲟ̅ ⲛ ⲉⲝⲟⲩⲥⲓⲁ ⲙ̅ ⲡⲙⲟⲩ·'>
<Line (8/28): 'ⲁⲩⲱ ⲛ̅ⲧⲟϥ ⲡⲉⲧⲟ̅ ⲛ̅ ϫⲟⲉⲓⲥ ⲉ|ⲣⲟϥ· ⲁⲗⲗⲁ ⲉ ⲃⲟⲗ [Fol. 97b col. 2]'>
<Line (8/29): 'ϫⲉ ⲟⲩⲛⲟⲩⲧⲉ ⲉϥϣⲟⲟⲡ̅ ϩⲛ̅ ⲟⲩⲉⲟⲟⲩ ⲉϥϫⲟⲥⲉ· ⲉ ⲁϥ‐'>
<Line (8/30): 'ϣⲱⲡⲉ ϩⲛ̅ ⲟⲩⲥⲙⲟⲧ ⲛ̅ ⲑⲃ̅ⲃⲓⲟ̅ ⲛ̅ ⲣⲱⲙⲉ· ⲉ ⲧⲣⲉ ϥϫⲓ'>
<Line (8/31): 'ϯⲡⲉ ⲙ̅ ⲡⲙⲟⲩ ϩⲁ ⲡⲧⲏⲣϥ̅· ⲛⲉⲥⲡⲣⲉⲡⲉⲓ ⲅⲁⲣ ⲛⲁϥ'>
<Line (8/32): 'ⲡⲉ· ⲁⲩⲱ ⲥⲉⲛⲁⲡⲁⲣⲁⲇⲓⲇⲟⲩ ⲙ̅ⲙⲟϥ ⲉⲛϭⲓϫ ⲛ ⲛ̅'>
<Line (8/33): 'ⲣⲉϥⲣ̅ⲛⲟⲃⲉ·'>
<Line (8/34): '□ Ⲉⲧⲃⲉ ⲡⲁⲓ̈ ⲁϥⲧⲁⲙⲉ ⲟⲩⲟⲛ | ⲛⲓⲙ ϫⲉ ⲟⲩⲛⲟϭ ⲧⲉ ⲧⲁ‐ [Fol. 98a col. 1 ⲙ̅ⲉ̅]'>
<Line (9/1): 'ⲛⲁⲅⲕⲏ ⲙ̅ ⲡⲙⲟⲩ ⲉⲧ ⲛⲁⲉⲓ̈ ⲉ ϩⲣⲁⲓ̈ ⲉϫⲙ̅ ⲯⲩⲭⲏ ⲛⲓⲙ'>
<Line (9/2): 'ⲛ̅ ⲣⲱⲙⲉ ⲙ̅ ⲡⲛⲁⲩ ⲙ̅ ⲡⲉⲩϭⲙ̅ⲡϣⲓⲛⲉ· ⲡⲉϩⲟⲟⲩ ⲅⲁⲣ'>
<Line (9/3): 'ⲉⲧⲙ̅ⲙⲁⲩ ⲟⲩϩⲟⲟⲩ ⲡⲉ ⲛ̅ ⲑⲗⲓⲯⲓⲥ ϩⲓ ⲁⲛⲁⲅⲕⲏ ϩⲓ'>
<Line (9/4): 'ⲁϣⲁϩⲟⲙ ϣⲁⲛⲧ ⲛ̅ⲡⲁⲣⲁⲅⲉ ⲙ̅ ⲡⲉⲓ̈ ⲛⲟϭ ⲛ̅ ⲕⲓⲛⲇⲩⲛⲟⲥ'>
<Line (9/5): 'ⲉⲧ ⲙⲉϩ ⲛ̅ ϩⲟⲧⲉ·'>
<Line (9/6): '□ Ⲉⲛⲉ ⲛⲧⲁⲛⲕⲁ ⲧⲙⲉⲧⲁⲛⲟⲓⲁ ⲅⲁⲣ ⲛⲁⲛ ⲡⲉ ⲛ̅ ϣⲃⲏⲣ'>
<Line (9/7): '[Fol. 98a col. 2] ⲣ̅ ϩⲱⲃ ϣⲁⲁ ⲃⲟⲗ ⲛⲉⲛⲁ|ϩⲉ ⲉ ⲣⲟⲥ ⲡⲉ ⲛ̅ⲧⲉⲩⲛⲟⲩ'>
<Line (9/8): 'ⲛ̅ⲧⲛ̅ϫⲟⲟⲩⲥ ⲉ ⲣⲁⲧϥ̅ ⲙ̅ ⲡⲛⲟⲩⲧⲉ ⲡⲉⲓ̈ⲱⲧ ⲛ ⲧ̅ⲙⲛ̅ⲧⲁ‐'>
<Line (9/9): 'ⲅⲁⲑⲟⲥ ⲛϥ̅ⲛⲁϩⲙⲛ̅ ϩⲛ̅ ⲛⲉⲓ̈ ⲁⲛⲁⲅⲕⲏ ⲧⲏⲣⲟⲩ ⲙⲛ̅ ⲛⲉⲓ̈'>
<Line (9/10): 'ⲑⲗⲓⲯⲓⲥ ⲉⲧ ϩⲓ ϫⲱⲛ· ⲛⲥ̅ϥⲓⲧⲛ̅ ⲛ̅ ⲧⲟⲟⲧⲟⲩ ⲛⲉⲓ̈ ⲁⲅⲅⲉⲗⲟⲥ'>
<Line (9/11): 'ⲛ ⲟⲩⲁϩⲉⲓ̈ⲏⲧ̅ ⲛ ⲁⲧ ⲛⲁ̅·'>
<Line (9/12): '□ Ⲉⲛⲉ ⲛⲧⲁⲛⲕⲁ ⲡⲉⲑⲃ̅ⲃⲓⲟ̅ ⲛⲁⲛ ⲡⲉ ⲛ̅ ϣⲃⲣ̅ ⲣ̅ ϩⲱⲃ·'>
<Line (9/13): '[Fol. 98b col. 1] ⲉⲛ ⲉϥⲛⲁⲗⲟ̅ ⲁⲛ ⲡⲉ ⲉϥⲡⲁϩⲧ̅ ⲙ̅ ⲡⲛⲟⲩⲧⲉ ϣⲁⲛ|ⲧϥ̅'>
<Line (9/14): 'ⲧⲛ̅ⲛⲟⲟⲩ ⲛϥ̅ϫⲓⲧⲛ̅ ϩⲛ̅ ⲟⲩⲣⲁϣⲉ ⲉ ⲡⲧⲟⲡ ⲛ̅ ⲛⲉⲧ ⲟⲩⲁⲁⲃ·'>
<Line (9/15): 'ϩⲙ̅ ⲡⲕⲁϩ ⲛ̅ ⲛⲉⲧ ⲟⲛϩ̅· ⲉⲛⲉ ⲛⲧⲁⲛⲕⲁ ⲧⲁⲅⲁⲡⲏ̅'>
<Line (9/16): 'ⲛⲁⲛ ⲡⲉ ⲛ̅ ϣⲃⲣ̅ ⲣ̅ ϩⲱⲃ· ⲛⲉⲩⲛⲁⲗⲟ̅ ⲁⲛ ⲡⲉ ⲉⲩⲡⲁⲣⲁ‐'>
<Line (9/17): 'ⲕⲁⲗⲉⲓ ⲙ̅ ⲡⲛⲁⲏⲧ̅ ⲡⲓⲱⲧ̅ ⲛ̅ ⲧⲙⲛ̅ⲧϣⲁⲛⲁϩⲧⲏϥ ϣⲁⲛⲧ ϥ̅'>
<Line (9/18): 'ϫⲟⲟⲩ ⲛ̅ⲥⲱⲛ ⲛ̅ⲥⲉϫⲓⲧⲛ̅ ϩⲛ̅ ⲟⲩⲣⲁϣⲉ ⲉ ϩⲟⲩⲛ ⲉⲛ ⲧⲟⲡⲟⲥ'>
<Line (9/19): 'ⲉⲧ ⲧⲁⲓ̈ⲏⲩ ⲛ̅ⲧⲉ ⲉⲓ̈ⲗⲏⲙ̅ ⲛ ⲧ̅ⲡⲉ· ⲛ̅ⲥⲉⲧⲁⲁⲛ ⲛ̅ ⲇⲱⲣⲟⲛ'>
<Line (9/20): 'ⲙ̅ ⲡⲙⲉⲣⲓⲧ̅·'>
<Line (9/21): '[Fol. 98b col. 2] □ Ⲉϣⲱⲡⲉ ⲇⲉ ⲙⲛ̅ⲧ ⲁⲛ ⲗⲁ|ⲁⲩ ϩⲛ̅ ⲛⲁⲓ̈ ⲉⲩϣⲟⲟⲡ'>
<Line (9/22): 'ⲛⲁⲛ ⲛ̅ ϣⲃⲣ̅ ⲣ̅ ϩⲱⲃ· ⲉⲓⲙⲉ ϫⲉ ⲉⲛϣⲁⲛϩⲓⲥⲉ ⲉⲛⲱϣ'>
<Line (9/23): 'ⲉⲃⲟⲗ ϩⲛ̅ ⲛ̅ ⲕⲟⲗⲁⲥⲓⲥ ⲉⲛⲣⲓⲙⲉ ϩⲛ̅ ⲟⲩⲙⲛⲧ̅ ⲉⲃⲓⲏⲛ̅'>
<Line (9/24): 'ⲧⲙ̅ ⲧⲉ ⲗⲁⲁⲩ ⲛ̅ⲛⲁ̅ ϣⲱⲡⲉ ⲛⲁⲛ·'>
<Line (9/25): '□ Ⲁⲗⲗⲁ ⲉⲣⲉ ⲛ ⲁⲅⲅⲉⲗⲟⲥ ⲛ̅ ⲣⲉϥⲧⲓⲙⲱⲣⲉⲓ̈ ⲛⲁϭⲱⲛⲧ̅'>
<Line (9/26): 'ⲉ ⲣⲟⲛ ⲡⲉ ⲛ̅ⲥⲉⲛⲉϭⲛⲟⲩϭⲛ̅ ϩⲛ̅ ⲟⲩⲙⲛⲧ̅ ⲁⲧ ⲛⲁ̅ ⲛ̅ⲥⲉⲧⲓ‐'>
<Line (9/27): '[Fol. 99a col. 1 ⲙ̅ⲍ̅] ⲙⲱⲣⲉⲓ ⲙ̅ⲙⲟⲛ ⲉ ⲡⲉϩⲟⲩⲟ̅· ⲉ|ⲡⲓⲇⲏ ⲙⲛ̅ⲧⲁⲩ ⲙ̅ⲙⲁⲩ'>
<Line (9/28): 'ⲛ ⲧ̅ⲙⲛⲧ̅ⲛⲁⲏⲧ̅ ⲉ ⲧⲣⲉ ⲩϣⲁⲛⲁϩⲧⲏⲩ ϩⲁ ⲛⲉⲯⲩⲭⲟⲟⲩⲉ·'>
<Line (9/29): 'ⲁⲗⲗⲁ ϩⲉⲛⲟⲩⲁϩⲉⲓ̈ⲏⲧ̅ ⲛⲉ ⲛ ⲁⲧ ⲛⲁ̅· ⲡⲉⲩϩⲱⲃ ϩⲱⲟⲩ'>
<Line (9/30): 'ⲡⲉ ⲡⲁⲓ̈ ⲉ ⲧⲣⲉ ⲩⲃⲁⲥⲁⲛⲓⲍⲉ ⲛ ⲛⲉⲯⲩⲭⲏ ⲛ ⲛ̅ ⲣⲉϥⲣ̅ⲛⲟⲃⲉ·'>
<Line (9/31): '□ Ⲱ̅ ⲟⲩϩⲟⲧⲉ ⲡⲉ ϩⲉ ⲉϩⲣⲁⲓ̈ ⲉⲛ ⲧⲟⲡⲟⲥ ⲛ ⲁⲧ ϭⲙ̅'>
<Line (9/32): 'ⲡⲉⲩϣⲓⲛⲉ ⲕⲁⲧⲁ ⲡⲉⲧ ⲥⲏϩ· ϫⲉ ⲉⲣⲉ ⲡⲉⲧⲉ ⲛϥ̅ ⲣ̅ ϩⲟⲧⲉ'>
<Line (9/33): '[Fol. 99a col. 2] ⲁⲛ ⲛⲁϣⲱ|ⲡⲉ ϩⲛ̅ ϩⲉⲛⲙⲁ̅ ⲉⲙⲡϣⲁ ⲉⲛⲉϩ ϭⲓⲛⲉ ⲁⲛ'>
<Line (9/34): 'ⲙ̅ⲡⲉⲩϣⲓⲛⲉ·'>
<Line (10/1): '□ Ⲱ̅ ⲟⲩⲙⲛⲧ̅ⲉⲃⲓⲏⲛ ⲛ ⲁϣ ⲛ̅ ϭⲟⲧ̅ ⲧⲉⲧⲛⲁⲧⲁϩⲉ ⲛⲁⲓ̈'>
<Line (10/2): 'ⲉⲛⲧⲁⲩⲧⲁⲗⲉ ⲡⲣⲁⲛ ⲉⲧ ⲟⲩⲁⲁⲃ ⲉ ϩⲣⲁⲓ̈ ⲉ ϫⲱⲟⲩ ϫⲉ'>
<Line (10/3): 'ⲟⲩⲏⲏⲃ ϩⲓ ⲙⲟⲛⲁⲭⲟⲥ· ⲉⲩⲕⲁⲧⲁⲫⲣⲟⲛⲉⲓ ⲛ ⲛ̅ ⲉⲛⲧⲟⲗⲏ̅'>
<Line (10/4): 'ⲙ̅ ⲡⲛⲟⲩⲧⲉ· ⲛ̅ ⲣⲉϥⲣ̅ⲛⲟⲃⲉ ⲉⲧ ϩⲛ̅ ⲛ̅ ⲕⲟⲗⲁⲥⲓⲥ ⲛⲁ‐'>
<Line (10/5): 'ⲛⲉϭⲛⲟⲩϭⲟⲩ ⲛ̅ ⲥⲉϫⲟⲟⲥ ⲛⲁⲩ ϫⲉ ⲉⲥⲧⲱ̅ ⲁⲛⲟⲛ ϫⲉ ⲁⲛ'>
<Line (10/6): 'ⲣ̅ ⲛⲟⲃⲉ· | ϫⲉ ⲉⲛ ϩⲙ̅ ⲡⲣⲟⲟⲩϣ ⲛ̅ ⲛⲉϩⲃⲏⲩⲉ ⲙ̅ ⲡⲃⲓⲟⲥ· [Fol. 99b col. 1]'>
<Line (10/7): 'ⲁⲛⲡⲗⲁⲛⲁ̅ ϩⲙ̅ ⲡⲥⲱⲣⲙ̅ ⲛ̅ ⲑⲩⲗⲩ· ⲛ̅ⲧⲱⲧⲛ̅ ϩⲱⲧ ⲧⲏⲩⲧⲛ̅'>
<Line (10/8): 'ⲉⲧⲉⲧⲛ̅ ⲣ̅ ⲟⲩ ⲙ̅ ⲡⲉⲓ̈ ⲙⲁ̅ ϩⲛ̅ ⲛⲉⲓ̈ ⲕⲟⲗⲁⲥⲓⲥ ⲛ ⲁⲧ'>
<Line (10/9): 'ⲱϫⲛ̅· ⲙⲏ̅ ⲛ̅ⲧⲱⲧⲛ̅ ⲁⲛ ⲛⲉⲧ ⲫⲟⲣⲉⲓ̈ ⲙ̅ ⲡⲉⲥⲭⲏⲙⲁ̅ ⲛ'>
<Line (10/10): 'ⲧⲙⲛ̅ⲧⲉⲩⲥⲉⲃⲏⲥ ϩⲙ̅ ⲡⲕⲟⲥⲙⲟⲥ·'>
<Line (10/11): '□ Ⲱ̅ ⲟⲩⲛⲟϭ ⲡⲉ ⲡϣⲓⲡⲉ ⲉⲧ ⲙ̅ⲙⲁⲩ· ⲉⲙⲛ̅ ϩⲁⲏ̅ ⲟⲩⲏϩ'>
<Line (10/12): 'ⲛ̅ⲥⲱϥ· ⲁⲗⲗⲁ ⲉϥⲙⲏⲛ ⲉ ⲃⲟⲗ ⲛ̅ ϣⲁ ⲉⲛⲉϩ· ⲉⲛⲉⲥ‐'>
<Line (10/13): 'ϣⲱⲡⲉ ⲇⲉ ⲱ̅ ⲛⲁⲙⲉⲣⲁⲧⲉ | ⲉ ⲧⲣⲉ ⲡⲛⲟⲩⲧⲉ ⲕⲁ ⲧⲉⲓ̈ ⲛⲟϭ [Fol. 99b col. 2]'>
<Line (10/14): 'ⲙ̅ ⲙⲛ̅ⲧⲧⲁⲗⲁⲓⲡⲱⲣⲟⲥ ⲉ ⲧⲁϩⲟⲛ· ⲁⲗⲗⲁ ⲙⲁⲣⲛ̅ ⲁⲅⲱ‐'>
<Line (10/15): 'ⲛⲓⲍⲉ ⲛ̅ⲧⲟϥ ϩⲛ̅ ⲧⲉⲛϭⲟⲙ ⲧⲏⲣⲥ̅ ⲉ ⲧⲣⲉ ⲛϫⲡⲟ̅ ⲛⲁⲛ ⲙ̅'>
<Line (10/16): 'ⲡⲛⲟϭ ⲛ ⲉⲟⲟⲩ ⲙ̅ ⲡⲙⲁ̅ ⲉⲧ ⲙ̅ⲙⲁⲩ ⲡⲁⲓ̈ ⲉⲣⲉ ⲛⲉⲧ'>
<Line (10/17): 'ⲟⲩⲁⲁⲃ ⲧⲏⲣⲟⲩ ⲫⲟⲣⲉⲓ ⲙ̅ⲙⲟϥ·'>
<Line (10/18): '□ Ϣⲗⲏⲗ ⲱ̅ ⲛⲁ ⲙⲉⲣⲁⲧⲉ ⲉ ⲧⲣⲉ ⲛϫⲓⲧϥ̅ ⲉ ⲃⲟⲗ ϫⲉ'>
<Line (10/19): 'ⲟⲩⲉⲟⲟⲩ ⲡⲉ· ⲉϥⲙⲏⲛ | ⲉ ⲃⲟⲗ ⲛ̅ ϣⲁ ⲉⲛⲉϩ· [Fol. 100a col. 1 ⲙ̅ⲑ̅]'>
<Line (10/20): '□ Ⲙⲁⲣⲛ̅ ⲙⲉⲧⲁⲛⲟⲓ̈ ⲟⲩⲛ ⲱ̅ ⲛⲁ ⲙⲉⲣⲁⲧⲉ· ⲁⲩⲱ ⲛⲁ'>
<Line (10/21): 'ⲥⲛⲏⲩ ⲛ̅ⲧⲛ̅ϭⲱ ⲉⲛⲣⲓⲙⲉ ⲛ̅ ⲛⲁⲩ ⲛⲓⲙ· ⲙ̅ⲡⲉ ⲙⲧⲟ̅ ⲉ'>
<Line (10/22): 'ⲃⲟⲗ ⲙ̅ ⲡⲥⲱⲧⲏⲣ ϣⲁⲛⲧⲉ ⲧⲉϥⲥⲙⲏ̅ ⲧⲁϩⲟⲛ ϩⲛ̅ ⲟⲩⲣⲁϣⲉ·'>
<Line (10/23): 'ϫⲉ ⲛⲉⲧⲛ̅ ⲛⲟⲃⲉ ⲕⲏ̅ ⲛⲏⲧⲛ̅ ⲉ ⲃⲟⲗ· ⲡⲣⲓⲙⲉ ⲅⲁⲣ ⲛ'>
<Line (10/24): 'ⲧ̅ⲙⲉⲧⲁⲛⲟⲓⲁ ϣⲁϥϯ ⲙⲛ̅ⲧ̅ϣⲁⲛⲁϩⲧⲏϥ ⲙ̅ ⲡⲛⲟⲩⲧⲉ ⲉ'>
<Line (10/25): 'ⲧⲣⲉ ϥϭⲱϣⲧ̅ | ⲉ ϫⲱⲕ· ⲛϥ̅ⲛⲁ̅ ⲛⲁⲕ· ⲡⲣⲓⲙⲉ ⲛ ⲧ̅ⲙⲉⲧ‐ [Fol. 100a col. 2]'>
<Line (10/26): 'ⲁⲛⲟⲓⲁ ⲡⲉ ϣⲁϥ ⲧⲣⲉ ⲡⲉ ⲡⲛ̅ⲁ̅ ⲉⲧ ⲟⲩⲁⲁⲃ ⲡⲱⲧ̅ ⲉ ϩⲟⲩⲛ'>
<Line (10/27): 'ⲉ ⲡⲣⲱⲙⲉ ⲛϥ̅ⲟⲩⲱϩ ⲛ̅ ϩⲏⲧϥ̅· ϩⲓⲧⲙ̅ ⲡⲣⲓⲙⲉ ⲛ ⲧ̅ⲙⲉⲧ‐'>
<Line (10/28): 'ⲁⲛⲟⲓⲁ ϣⲁⲣⲉ ⲡⲛⲟⲩⲧⲉ ⲧⲣⲉⲕ ⲣ̅ ⲃⲣ̅ⲣⲉ ⲛ̅ ⲕⲉ ⲥⲟⲡ̅·'>
<Line (10/29): 'ⲛϥ̅ⲕⲧⲟ̅ ⲛⲁⲕ ⲙ̅ ⲡⲕⲁⲣⲡⲟⲥ ⲛ̅ ⲛⲉⲕϩⲓⲥⲉ ⲉϥⲟⲩⲟϫ·'>
<Line (10/30): '□ Ⲙ ⲁⲣⲉ ⲣⲓⲙⲉ ⲅⲁⲣ ϣⲱⲡⲉ ⲭⲱⲣⲓⲥ ⲕⲱⲗϫ̅ ⲛ̅ ϩⲏⲧ̅·'>
<Line (10/31): 'ⲙ ⲁⲣⲉ ⲕⲱⲗϫ̅ ⲇⲉ ⲛ̅ ϩⲏⲧ̅ ϣⲱⲡⲉ | ⲛ̅ ⲛⲉⲧ ⲉⲓⲣⲉ ⲙ̅ [Fol. 100b col. 1]'>
<Line (10/32): 'ⲡⲉⲩⲃⲓⲟⲥ ϩⲛ̅ ⲟⲩⲥⲡⲁⲧⲁⲗⲓⲁ ⲙⲛ̅ ⲟⲩϫⲓ ϩⲣⲁϥ· ⲟⲩⲇⲉ'>
<Line (10/33): 'ⲙ ⲁⲣⲉ ⲙⲉⲧⲁⲛⲟⲓⲁ ⲟⲩⲱϩ ϩⲙ̅ ⲡⲣⲱⲙⲉ ⲉⲧ ⲥⲁⲛⲁϣⲧ̅'>
<Line (10/34): 'ϩⲛ̅ ⲧⲁⲡⲁⲧⲏ̅· ⲁⲗⲗⲁ ϩⲓⲧⲙ̅ ⲡϩⲓⲥⲉ ⲛ ⲧ̅ⲛⲏⲥⲧⲓⲁ ⲙⲛ̅'>
<Line (11/1): 'ⲡⲉⲑ ⲕⲟ̅ ⲛ ⲧ̅ⲥⲁⲣⲝ· ϣⲁⲣⲉ ⲡⲉⲕϩⲏⲧ̅ ⲑⲃ̅ⲃⲓⲟ̅ ⲛⲅ̅ ϣⲓⲛⲉ'>
<Line (11/2): 'ⲛ̅ⲥⲁ ⲧⲙⲉⲧⲁⲛⲟⲓⲁ· ⲛⲅ̅ ⲁϣⲁϩⲟⲙ ⲉϫⲛ̅ ⲛⲉⲕⲛⲟⲃⲉ·'>
<Line (11/3): '□ Ⲧⲉⲛⲟⲩ ϭⲉ ⲱ̅ ⲛⲁ ⲙⲉⲣⲁⲧⲉ ⲙⲁⲣⲛ̅ ϥⲓ ⲡⲣⲟⲟⲩϣ ϩⲁ'>
<Line (11/4): '[Fol. 100b col. 2] ⲡⲉⲛⲱⲛ̅ϩ̅ ⲛ̅ ⲛⲁⲩ ⲛⲓⲙ ϩⲱⲥ ⲉⲩⲥⲟⲡⲥ̅ | ⲙ̅ⲙⲟⲛ ⲉ ⲃⲟⲗ'>
<Line (11/5): 'ϩⲓⲧⲙ̅ ⲡϫⲟⲉⲓⲥ ⲉ ⲣ̅ ⲡⲓⲥⲧⲟⲥ· ϭⲱϣⲧ̅ ⲉ ⲡⲉⲛϫⲟⲉⲓⲥ ⲁⲩⲱ'>
<Line (11/6): 'ⲡⲉⲛⲥⲱⲧⲏⲣ ⲓⲥ̅ ϫⲉ ⲁϥϣⲡ̅ ⲟⲩⲏⲣ ϩⲓⲥⲉ ϩⲁ ⲣⲟⲛ·'>
<Line (11/7): '□ Ⲟⲩ ⲅⲁⲣ ⲡⲉ ⲡⲡⲉⲑⲟⲟⲩ ⲉⲛⲧ ⲁϥⲁⲁϥ· ⲏ̅ ⲛⲓⲙ ϩⲙ̅'>
<Line (11/8): 'ⲡⲥⲱⲛⲧ̅ ⲧⲏⲣϥ̅ ⲡⲉⲧ ⲛⲁϫⲡⲓⲟϥ ⲉⲧⲃⲉ ⲛⲟⲃⲉ· ⲁⲗⲗⲁ ⲛ̅'>
<Line (11/9): 'ⲧⲁϥϣⲉⲡ ⲛⲁⲓ̈ ⲧⲏⲣⲟⲩ ⲉⲧⲃⲏⲏⲧⲛ̅ ⲁⲛⲟⲛ ⲛ̅ ⲣⲉϥⲣ̅ⲛⲟⲃⲉ'>
<Line (11/10): '[Fol. 101a col. 1 ⲛ̅ⲁ̅] ϫⲉ | ϫⲉ ⲕⲁⲥ ⲉϥⲉⲭⲁⲣⲓⲍⲉ ⲛⲁⲛ ⲙ̅ ⲡⲉⲓ̈ ⲛⲟϭ ⲛ ⲟⲩϭⲁⲓ̈'>
<Line (11/11): 'ⲛ̅ⲧⲉ ⲧⲙⲉⲧⲁⲛⲟⲓⲁ·'>
<Line (11/12): '□ Ⲙⲁⲣⲉ ⲛ̅ ⲃⲁⲗ ⲙ̅ ⲡⲉⲧⲛ̅ ϩⲏⲧ̅ ⲉⲓ̈ⲱⲣϩ̅ ⲛ ⲛ̅ ⲉⲓ̈ϥⲧ̅ ⲉⲧ'>
<Line (11/13): 'ⲟϥⲧ̅ ⲉⲛⲉϥϭⲓϫ ⲉⲧ ⲟⲩⲁⲁⲃ· ⲉϥⲁϣⲉ ⲉ ⲡϣⲉ ⲙ̅ ⲡⲉⲥ⳨ⲟ̅ⲥ̅'>
<Line (11/14): 'ϩⲁ ⲛⲉⲛ ⲛⲟⲃⲉ· ⲙⲛ̅ ⲡⲉϥⲥⲡⲓⲣ ⲉⲛⲧ ⲁⲩⲕⲟⲟⲛⲥϥ̅ ⲛ̅'>
<Line (11/15): 'ⲟⲩⲗⲟⲛⲭⲏ̅ ⲉϥϣⲟⲩⲟ̅ ⲉ ⲃⲟⲗ ⲛ̅ ⲟⲩⲥⲛⲟϥ ⲙⲛ̅ ⲟⲩⲙⲟⲟⲩ·'>
<Line (11/16): '[Fol. 101a col. 2] ⲙⲛ̅ ⲡⲕⲁϣⲉ ⲛ̅|ⲧ ⲁⲩⲣⲱϩⲧ̅ ⲙ̅ⲙⲟϥ ⲉϫⲛ̅ ⲧⲉϥⲁⲡⲉ· ⲙⲛ̅'>
<Line (11/17): 'ⲡϩⲏⲡⲉⲣⲉⲧⲏⲥ ⲛ ⲁⲧ ϣⲓⲡⲉ ⲉⲛⲧ ⲁϥϩⲓⲟⲩⲉ ⲉ ϩⲟⲩⲛ'>
<Line (11/18): 'ϩⲙ̅ ⲡⲉϥϩⲟ̅· ⲛⲉϥⲕⲁⲣⲁⲉⲓⲧ ⲡⲉ· ⲁⲩⲱ ⲉⲛⲉϥⲟⲃⲉ ϩⲓ'>
<Line (11/19): 'ⲡⲉⲥ⳨ⲟ̅ⲥ̅· ⲉⲙⲡ̅ ⲟⲩϣⲁⲛⲁϩⲧⲏⲩ ϩⲁ ⲣⲟϥ·'>
<Line (11/20): '□ Ⲁⲗⲗⲁ ⲛ̅ⲧⲁⲩ ⲣ̅ ⲡ ⲕⲉ ⲥⲟϥ ⲛ̅ ⲟⲩϩⲙ̅ϫ ⲙⲛ̅ ⲟⲩⲥⲓϣⲉ'>
<Line (11/21): 'ϩⲙ̅ ⲡⲉϥⲉⲓⲃⲉ̅· ϩⲙ̅ ⲡⲧⲣⲉϥ ϫⲉⲕ ⲛⲁⲓ̈ ⲧⲏⲣⲟⲩ ⲉ ⲃⲟⲗ'>
<Line (11/22): '[Fol. 101b col. 1] ⲉϥϥⲓ ⲉ ⲣⲟϥ ϩⲛ̅ ⲟⲩⲙⲛⲧ̅ϩⲁⲣϣ̅ ϩⲏⲧ̅· ⲙⲛ̅ | ⲟⲩⲙⲛⲧ̅‐'>
<Line (11/23): 'ⲙⲁⲓ̈ⲣⲱⲙⲉ ⲉϥⲟⲩⲱϣ ⲉ ⲧⲣⲉ ⲛ ϣⲱⲡⲉ ⲛⲁϥ ⲛ̅ ⲕⲟⲓⲛⲱ‐'>
<Line (11/24): 'ⲛⲟⲥ· ϩⲛ̅ ⲛⲉϥϩⲓⲥⲉ ϫⲉ ⲕⲁⲥ ⲉⲛⲁⲕⲗⲏⲣⲟⲛⲟⲙⲉⲓ ⲛⲙ̅ⲙⲁϥ'>
<Line (11/25): 'ⲉ ⲧⲉϥⲙⲛ̅ⲧⲉⲣⲟ̅ ⲉⲧ ϩⲛ̅ ⲙ̅ ⲡⲏⲩⲉ:'>
<Line (11/26): '□ Ⲡⲉϫⲁϥ ϫⲉ ⲡⲉⲧ ⲙⲉ̅ ⲙ̅ⲙⲟⲓ̈ ⲙⲁⲣⲉϥ ⲁⲡⲁⲣⲛⲁ ⲙ̅ⲙⲟϥ'>
<Line (11/27): 'ⲛϥ̅ϥⲓ ⲙ̅ ⲡⲉϥ ⲥ⳨ⲟ̅ⲥ̅ ⲛϥ̅ⲟⲩⲁϩϥ̅ ⲛ̅ⲥⲱⲓ̈· ϥⲥⲟⲟⲩⲛ ϩⲱⲱϥ'>
<Line (11/28): 'ⲟⲛ ⲛ̅ϭⲓ ⲁⲡⲟⲥⲧⲟⲗⲟⲥ ⲉⲧ ⲟⲩⲁⲁⲃ ⲡⲁⲩⲗⲟⲥ ⲙ̅ ⲡⲧⲁⲓ̈ⲟ̅'>
<Line (11/29): '[Fol. 101b col. 2] ⲙ̅ ⲡⲉⲥ⳨ⲟ̅ⲥ̅· ⲉⲧⲃⲉ ⲡⲁⲓ̈ ϥ̅ ⲱϣ ⲉ ⲃⲟⲗ ⲉϥ|ϫⲱ ⲙ̅ⲙⲟⲥ'>
<Line (11/30): 'ϫⲉ ⲛⲉ ϣⲱⲡⲉ ⲁⲛⲟⲕ ⲉⲧⲣⲁϣⲟⲩ ⲙ̅ⲙⲟⲓ̈ ⲉⲙⲏⲧⲧⲉⲓ ϩⲙ̅'>
<Line (11/31): 'ⲡⲉⲥ⳨ⲟ̅ⲥ̅ ⲙ̅ ⲡⲉⲛϫⲟⲉⲓⲥ ⲓⲥ̅ ⲡⲉⲭⲥ̅: ⲡⲁⲓ̈ ⲉⲛⲧ ⲉⲩⲥ⳨ⲟⲩ'>
<Line (11/32): 'ⲛⲁⲓ̈ ⲙ̅ ⲡⲕⲟⲥⲙⲟⲥ ⲉ ⲃⲟⲗ ϩⲓ ⲧⲟⲟⲧϥ̅ ⲁⲩⲱ ⲁⲛⲟⲕ ϩⲱⲱⲧ̅'>
<Line (11/33): 'ⲟⲛ ⲙ̅ ⲡⲕⲟⲥⲙⲟⲥ· ⲁⲩⲱ ⲟⲛ ϥ̅ϫⲱ ⲙ̅ⲙⲟⲥ ϫⲉ ⲁⲩⲥ⳨ⲟⲩ'>
<Line (11/34): 'ⲙ̅ⲙⲟⲓ̈ ⲙⲛ̅ ⲡⲉⲭ̅ⲥ̅:'>
<Line (12/1): '□ Ⲁⲛⲟⲕ ⲇⲉ ϯⲟⲛϩ̅ ⲁⲛ ⲡⲉⲭ̅ⲥ̅ ⲇⲉ ⲟ̅ⲛϩ̅ ⲛ̅ ϩⲏⲧ̅· ⲁⲩⲱ'>
<Line (12/2): 'ⲟⲛ ϫⲉ ⲁϫⲛ̅ ϩⲓⲥⲉ | ⲟⲩⲁⲧϭⲟⲙ ⲡⲉ ⲣ̅ⲁⲛⲁϥ ⲙ̅ ⲡⲛⲟⲩⲧⲉ· [Fol. 102a col. 1 ⲛ̅ⲅ̅]'>
<Line (12/3): 'ⲁⲩⲱ ⲟⲛ ϫⲉ ⲉϣϫⲉ ⲧⲉ ⲧⲛ̅ϣⲡ̅ ϩⲓⲥⲉ ⲛⲙ̅ⲙⲁϥ ⲉⲓ̈ⲉ'>
<Line (12/4): 'ⲧⲛ̅ⲛⲁⲣ̅ ⲣ̅ⲣⲟⲟ ⲛ ⲛⲙ̅ⲙⲁϥ·'>
<Line (12/5): '□ Ⲉⲧⲃⲉ ⲡⲁⲓ̈ ϭⲉ ⲱ̅ ⲛⲁ ⲙⲉⲣⲁⲧⲉ ⲙⲁⲣⲛ̅ ⲛⲏⲫⲉ ⲛ̅ⲧⲛ̅‐'>
<Line (12/6): 'ⲣⲟⲉⲓⲥ ϫⲉ ⲡⲉⲛ ⲁⲛⲧⲓⲇⲓⲕⲟⲥ ⲡⲇⲓⲁⲃⲟⲗⲟⲥ ⲙⲟⲟϣⲉ'>
<Line (12/7): 'ⲉϥⲗ̅ϩⲏⲙ ⲛ̅ ⲑⲉ ⲛⲓⲙⲟⲩⲓ̈· ⲉϥϣⲓⲛⲉ ⲛ̅ⲥⲁ ⲱⲙⲕ̅ ⲛ̅'>
<Line (12/8): 'ⲛⲉⲛⲯⲩⲭⲏ· ⲉϥⲟⲩⲱϣ ⲉ ⲁⲁⲛ ⲛ̅ ϣⲙ̅ⲙⲟ̅ ⲉ ⲛⲉⲓ̈ ⲛⲟϭ'>
<Line (12/9): 'ⲛ ⲁ|ⲅⲁⲑⲟⲛ· ⲛⲁⲓ̈ⲁⲧⲟⲩ ϭⲉ ⲛⲉⲧ ⲛⲁⲁϩ ⲉ ⲣⲁⲧⲟⲩ ⲉ [Fol. 102a col. 2]'>
<Line (12/10): 'ⲣⲟϥ ⲉⲩϫⲟⲟⲣ· ϩⲛ̅ ⲧⲡⲓⲥⲧⲓⲥ· ϫⲉ ⲛ̅ⲧⲟⲟⲩ ⲛⲉⲧ ⲛⲁϫⲓ'>
<Line (12/11): 'ⲉⲟⲟⲩ ⲙⲛ̅ ⲓⲥ̅· ⲕⲁⲧⲁ ⲑⲉ ⲉⲛ ⲧ ⲁϥϫⲟⲟⲥ ϫⲉ ⲛ̅ⲧⲱⲧⲛ̅'>
<Line (12/12): 'ⲛⲉ ⲛⲧ ⲁⲩϩⲩⲡⲟⲙⲓⲛⲉ ⲛⲙ̅ⲙⲁⲓ̈ ϩⲛ̅ ⲛⲁ ⲡⲓⲣⲁⲥⲙⲟⲥ·'>
<Line (12/13): '□ Ⲁⲛⲟⲕ ϩⲱ ϯⲥⲙⲓⲛⲉ ⲙ̅ⲙⲟⲥ ⲛⲙ̅ⲙⲏⲧⲛ̅ ⲕⲁⲧⲁ ⲑⲉ'>
<Line (12/14): 'ⲛ̅ⲧⲁ ⲡⲁ ⲉⲓ̈ⲱⲧ̅ ⲥⲙⲓⲛⲉ ⲛⲙ̅ⲙⲁⲓ̈ ⲛ̅ ⲟⲩⲙⲛ̅ⲧⲉⲣⲟ̅ ϫⲉ'>
<Line (12/15): 'ⲧⲉⲧⲛⲁⲟⲩⲱⲙ ⲧⲉⲧⲛ̅ⲥⲱ̅ ⲛⲙ̅ⲙⲁⲓ̈ | ϩⲓϫⲛ̅ ⲧⲁ ⲧⲣⲁⲡⲉⲍⲁ̅ [Fol. 102b col. 1]'>
<Line (12/16): 'ϩⲛ̅ ⲧⲁⲙⲛⲧ̅ⲉⲣⲟ̅· ⲱ̅ ⲛⲁⲓ̈ⲁⲧϥ̅ ⲙ̅ ⲡⲉ ⲛⲧⲁϥϣⲡ̅ ϩⲓⲥⲉ ϩⲛ̅'>
<Line (12/17): 'ϩⲉⲛⲛⲏⲥⲧⲓⲁ ⲙⲛ̅ ϩⲉⲛϣⲗⲏⲗ ⲙⲛ̅ ϩⲉⲛⲟⲩϣⲏ ⲛ̅ ⲣⲟⲉⲓⲥ'>
<Line (12/18): 'ⲙⲛ̅ ϩⲉⲛⲁϣⲁϩⲟⲙ· ϫⲉ ϥⲛⲁⲛⲟϫϥ̅ ⲛϥ̅ⲟⲩⲱⲙ ⲛϥ̅ⲥⲱ̅'>
<Line (12/19): 'ϩⲙ̅ ⲡⲇⲓⲡⲛⲟⲛ ⲛ̅ ⲛⲉⲧ ⲟⲩⲁⲁⲃ ⲛ̅ ⲟⲩⲡⲁⲣϩⲏⲥⲓⲁ·'>
<Line (12/20): '□ Ⲛⲁⲓ̈ⲁⲧϥ̅ ⲙ̅ ⲡⲉ ⲛⲧⲁϥϣⲱⲡⲉ ⲛ̅ ⲛⲁⲏⲧ̅· ⲉϥⲙⲉ̅ ⲙ̅'>
<Line (12/21): 'ⲡⲉⲧ ϩⲓⲧⲟⲩⲱϥ ϩⲛ̅ ⲟⲩⲁⲅⲁⲡⲏ̅ ⲛ̅ⲧⲉ ⲡⲛⲟⲩⲧⲉ· ϫⲉ ϥ |'>
<Line (12/22): 'ⲛⲁϣⲱⲡⲉ ⲉⲩⲥⲟⲗⲥⲗ̅ ⲙ̅ⲙⲟϥ ϩⲛ̅ ⲕⲟⲩⲛϥ̅ ⲛ ⲁⲃⲣⲁϩⲁⲙ [Fol. 102b col. 2]'>
<Line (12/23): 'ϩⲛ̅ ⲧⲙⲛ̅ⲧⲉⲣⲟ̅ ⲛ ⲙ̅ ⲡⲏⲩⲉ· ⲛⲁⲓ̈ⲁⲧϥ̅ ⲙ̅ ⲡⲉ ⲛⲧⲁϥⲥⲉⲓ'>
<Line (12/24): 'ⲛ̅ ⲣⲓⲙⲉ ⲉϫⲛ̅ ⲛⲉϥⲛⲟⲃⲉ ⲉⲛⲧ ⲁϥⲁⲁⲩ ϫⲉ ϥⲛⲁⲣ̅ ⲃⲟⲗ ⲉ'>
<Line (12/25): 'ⲡⲙⲁ̅ ⲙ̅ ⲡⲣⲓⲙⲉ ⲙⲛ̅ ⲡϭϩϭϩ̅ ⲛ ⲛ̅ ⲟⲃϩⲉ·'>
<Line (12/26): '□ Ⲛⲁⲓ̈ⲁⲧϥ̅ ⲙ̅ ⲡⲉⲛⲧⲁϥⲣ̅ ϩⲏⲃⲉ ⲉϫⲛ̅ ⲛⲉϥⲛⲟⲃⲉ ϫⲉ'>
<Line (12/27): 'ⲉϥⲛⲁⲉⲩⲫⲣⲁⲛⲉ ⲙ̅ ⲡⲛⲟⲩⲧⲉ ⲙⲛ̅ ⲛⲉϥⲁⲅⲅⲉⲗⲟⲥ | ϩⲙ̅ [Fol. 103a col. 1 ⲛ̅ⲉ̅]'>
<Line (12/28): 'ⲡⲁⲓⲱⲛ ⲙ̅ ⲡⲟⲩⲟⲉⲓⲛ· ⲛⲁⲓ̈ⲁⲧϥ̅ ⲙ̅ ⲡⲉ ⲛⲧⲁϥϯ ⲙ̅ ⲡⲉϥ‐'>
<Line (12/29): 'ⲟⲉⲓⲕ ⲙ̅ ⲡⲉⲧ ϩⲕⲁⲉⲓⲧ̅ ϫⲉ ϥⲛⲁⲥⲉⲓ ⲙ̅ ⲡⲟⲉⲓⲕ ⲙ̅ ⲡⲱⲛϩ̅'>
<Line (12/30): 'ϩⲛ̅ ⲙ̅ ⲡⲏⲩⲉ·'>
<Line (12/31): '□ Ⲛⲁⲓ̈ⲁⲧϥ̅ ⲙ̅ ⲡⲉ ⲛⲧⲁϥϩⲱⲃⲥ̅ ⲙ̅ ⲡⲉⲧ ⲕⲏ ϩⲁ ϩⲏⲩ ϫⲉ'>
<Line (12/32): 'ⲥⲉⲛⲁϩⲱⲃⲥ̅ ⲉ ⲃⲟⲗ ⲉϫⲛ̅ ⲛⲉϥⲛⲟⲃⲉ ⲙ̅ ⲡⲉϩⲟⲟⲩ ⲙ̅ ⲡϩⲁⲡ̅·'>
<Line (12/33): 'ⲛⲁⲓ̈ⲁⲧϥ̅ ⲙ̅ ⲡⲉⲧ ⲛⲁ̅ ⲛ ⲛ̅ ϩⲏⲕⲉ ϫⲉ ⲛ̅ⲧⲟϥ ⲡ ⲉⲧ ⲟⲩ‐'>
<Line (12/34): 'ⲛⲁ̅ⲛⲁ̅ ⲛⲁϥ· ⲁⲩⲱ ϥⲛⲁⲣ̅ ⲙ̅ϣⲁ̅ ⲛ̅ ⲥⲱⲧⲙ̅ | ⲉ ⲧⲉⲓ̈ ⲥⲙⲏ ⲛ̅ [Fol. 103a col. 2]'>
<Line (13/1): 'ⲣⲁϣⲉ ϩⲓ ⲟⲩⲟⲩⲛⲟϥ ϫⲉ ⲁⲙⲏⲉⲓⲛ ⲛⲉⲧ ⲥⲙⲁⲙⲁⲁⲧ̅ ⲛ̅ⲧⲉ'>
<Line (13/2): 'ⲡⲁ ⲉⲓⲱⲧ̅ ⲛ̅ⲧⲉⲧⲛ̅ ⲕⲗⲏⲣⲟⲛⲟⲙⲉⲓ ⲛ ⲧ̅ⲙⲛⲧ̅ⲉⲣⲟ̅ ⲉⲛⲧ'>
<Line (13/3): 'ⲁⲩⲥⲃ̅ⲧⲱⲧⲥ̅ ⲛⲏⲧⲛ̅ ϫⲓⲛ ⲛ ⲧ̅ⲕⲁⲧⲁⲃⲟⲗⲏ ⲙ̅ ⲡⲕⲟⲥ‐'>
<Line (13/4): 'ⲙⲟⲥ·'>
<Line (13/5): '□ Ⲁⲩⲱ ⲟⲛ ϥ̅ϫⲱ ⲙ̅ⲙⲟⲥ ϫⲉ ⲡⲉⲧ ⲛⲁⲧⲥⲉ ⲟⲩⲁ̅ ⲛ̅ ⲛⲉⲓ̈'>
<Line (13/6): 'ⲕⲟⲩⲓ̈ ⲛ ⲟⲩϫⲱ̅ ⲙ̅ ⲙⲟⲩ ⲛ ⲱⲣϣ̅ ⲙ̅ⲙⲁⲧⲉ ϩⲁⲙⲏⲛ ϯϫⲱ'>
<Line (13/7): '[Fol. 103b col. 1] ⲙ̅ⲙⲟⲥ ⲛⲏⲧⲛ̅ ϫⲉ ⲛⲉϥⲥⲱ|ⲣⲙ̅ ⲛ̅ϭⲓ ⲡⲉϥⲃⲉⲕⲉ· ⲛⲁⲓ̈ⲁⲧϥ̅'>
<Line (13/8): 'ⲙ̅ ⲡⲉ ⲛⲧ ⲁϥⲕⲱ̅ ⲉ ⲃⲟⲗ ⲙ̅ ⲡⲉⲧ ϩⲓⲧⲟⲩⲱϥ ϩⲙ̅ ⲡ ⲧⲣⲉϥ'>
<Line (13/9): 'ⲣ̅ ⲛⲟⲃⲉ ⲉ ⲣⲟϥ· ϫⲉ ⲥⲉⲛⲁⲡⲱϩ ⲙ̅ ⲡⲉⲭⲓⲣⲟⲅⲣⲁⲫⲟⲛ'>
<Line (13/10): 'ⲉⲧ ⲉ ⲣⲟϥ· ⲁⲩⲱ ⲟⲛ ⲉⲧ ⲁ ⲣⲟϥ ⲛ̅ ⲟⲩⲟⲛ ⲛⲓⲙ·'>
<Line (13/11): '□ Ⲛⲁⲓ̈ⲁⲧⲟⲩ ⲛ̅ ⲛⲉⲧ ⲛⲁⲣ̅ ⲁⲙⲁ ⲣ̅ ⲉ ⲧⲉⲕⲕⲗⲏⲥⲓⲁ ⲉ'>
<Line (13/12): 'ϩⲧⲟⲟⲩⲉ ⲛ̅ ⲣⲟⲩϩⲉ· ⲙ̅ ⲙⲏⲏⲛⲉ· ⲛ̅ ϩⲟⲩⲟ̅ ⲇⲉ ⲙ̅ ⲡⲛⲁⲩ'>
<Line (13/13): 'ⲛ̅ ϫⲓ ⲉ ⲃⲟⲗ ϩⲛ̅ ⲙ̅ ⲙⲏⲥⲧⲏⲣⲓⲟⲛ ⲉⲧ ⲟⲩⲁⲁⲃ· ⲙ̅'>
<Line (13/14): 'ⲡⲥⲱⲙⲁ̅ ⲙⲛ̅ ⲡⲉⲥⲛⲟϥ ⲙ̅ ⲡϫⲟⲉⲓⲥ ⲓ̅ⲥ̅ ⲡⲉⲭ̅ⲥ̅: ϫⲉ |'>
<Line (13/15): '[Fol. 103b col. 2] ϥⲛⲁϣⲱⲡⲉ ⲉϥⲧⲏϩ ⲙⲛ̅ ⲛ̅ ⲁⲅⲅⲉⲗⲟⲥ ϩⲣⲁⲓ̈ ϩⲛ̅ ⲙ̅ ⲡⲏⲩⲉ'>
<Line (13/16): 'ⲉϥⲛⲁⲩ ⲉ ⲣⲟⲟⲩ ⲛ̅ ϩⲟ̅ ϩⲓ ϩⲟ̅· ⲉϥⲟⲩⲱϣⲃ̅ ⲛⲙ̅ⲙⲁⲩ ⲛ̅'>
<Line (13/17): 'ⲧⲁⲡⲣⲟ̅ ϩⲓ ⲧⲁⲡⲣⲟ̅ ϩⲛ̅ ⲧⲉⲩⲁⲥⲡⲉ ϫⲉ ⲁⲗⲏⲗⲟⲩⲉⲓⲁ·'>
<Line (13/18): '□ Ⲉⲧⲃⲉ ⲡⲁⲓ̈ ϭⲉ ⲱ̅ ⲛⲁ ⲙⲉⲣⲁⲧⲉ ⲙ̅ⲡⲣ̅ ⲧⲣⲉ ⲛϯ ϩⲓⲛⲏⲃ'>
<Line (13/19): 'ⲛ̅ ⲛⲉⲛⲃⲁⲗ ⲟⲩⲇⲉ ϩⲣⲉⲕⲣⲓⲕⲉ ⲛ̅ ⲛⲉⲛⲃⲟⲩϩⲉ· ⲙ̅ ⲡⲉϩⲟⲟⲩ'>
<Line (13/20): 'ⲙⲛ̅ ⲧⲉⲩϣⲏ· ϫⲉ ⲕⲁⲥ ⲉⲕⲉ ⲣ̅ ⲃⲟⲗ ⲉ ⲡⲉⲑⲟⲟⲩ ⲛⲓⲙ: |'>
<Line (13/21): '[Fol. 104a col. 1 ⲛ̅ⲍ̅] ϥ̅ϭⲟⲣ̅ϭ̅ ⲅⲁⲣ ⲉ ⲣⲟⲛ ⲛ̅ϭⲓ ⲡϫⲁϫⲉ· ⲁⲩⲱ ϥⲛⲁⲉⲓ̈ ⲛⲁⲛ'>
<Line (13/22): 'ϩⲛ̅ ⲟⲩⲙⲏⲏϣⲉ ⲛ̅ ⲕⲟⲧⲥ̅· ⲉϥ ⲧⲙ̅ ⲉⲓ̈ ϩⲛ̅ ⲟⲩⲁⲙⲉⲗⲓⲁ'>
<Line (13/23): 'ϥⲛⲁⲉⲓ̈ ϩⲛ ⲟⲩⲟⲃϣ̅ⲥ̅·'>
<Line (13/24): '□ Ⲉϥ ⲧⲙ̅ ⲉⲓ̈ ϩⲛ̅ ⲟⲩⲙⲛⲧ̅ϫⲁⲥⲓ ϩⲏⲧ̅· ϥⲛⲁⲉⲓ̈ ϩⲛ̅ ⲟⲩ‐'>
<Line (13/25): 'ϭⲱⲛⲧ̅· ⲉϥ ⲧⲙ̅ ⲉⲓ̈ ϩⲛ̅ ⲟⲩⲉⲟⲟⲩ ⲉϥϣⲟⲩⲉⲓⲧ̅ ϥⲛⲁⲉⲓ̈ ϩⲛ̅'>
<Line (13/26): 'ⲟⲩⲡⲟⲣⲛⲓⲁ· ⲉϥ ⲧⲙ̅ ⲉⲓ̈ ϩⲛ̅ ⲟⲩⲕⲱϩ ϥⲛⲁⲉⲓ̈ ϩⲛ̅'>
<Line (13/27): 'ⲟⲩⲙⲟⲥⲧⲉ·'>
<Line (13/28): '□ Ⲉϥ ⲧⲙ̅ ⲉⲓ̈ ϩⲛ̅ ⲟⲩⲡⲟⲛⲏⲣⲓⲁ ⲉϥⲛⲁⲉⲓ̈ ϩⲛ̅ ⲟⲩⲕⲣⲙ̅· |'>
<Line (13/29): '[Fol. 104a col. 2] ⲉϥ ⲧⲙ̅ ⲉⲓ̈ ϩⲛ̅ ⲟⲩϫⲓⲟⲩⲉ ϥⲛⲁⲉⲓ̈ ϩⲛ̅ ⲟⲩⲁⲛⲁϣ ⲛ̅ ⲛⲟⲩϫ'>
<Line (13/30): 'ⲙⲛ̅ ϩⲉⲛϭⲟⲗ· ⲉϥ ⲧⲙ̅ ⲉⲓ̈ ϩⲛ̅ ϩⲉⲛⲡⲁⲑⲟⲥ· ϥⲛⲁⲉⲓ̈ ϩⲛ̅'>
<Line (13/31): 'ϩⲉⲛⲙⲉⲉⲩⲉ ⲉⲩϩⲟⲟⲩ·'>
<Line (13/32): '□ Ϩⲁⲡⲁⲝ ϩⲁⲡⲗⲱⲥ ϥⲛⲁⲕ[ⲁ] ⲧⲟⲟⲧϥ̅ ⲉ ⲃ[ⲟⲗ] ⲁⲛ ⲛ̅ϭⲓ'>
<Line (13/33): 'ⲡⲥⲁ· [ϥⲛⲁ]ⲕⲟⲧⲥ̅ ⲛ̅ⲥⲁ [ⲥⲱ]ⲣⲙ̅ ϩⲏⲧ̅· ⲉϥ[ⲛⲁ]ⲕⲟⲧⲥ̅ ⲉ'>
<Line (13/34): 'ϩⲟ[ⲩⲛ] ⲉ ⲧⲙⲛⲧ̅ ⲣϥ[ϭⲱⲱ]ⲙⲉ ϥϫⲟ̅ ⲛ̅ ⲧⲁⲙⲉⲗⲓⲁ ⲉ ϩⲣⲁⲓ̈'>
<Line (14/1): 'ⲛ̅ ϩⲏⲧⲥ̅· ϫⲉ ϩⲓⲧⲛ̅ ⲧⲁⲙⲉⲗⲓⲁ ⲅⲁⲣ ⲉⲣⲉ ⲁⲙⲛ̅ⲧⲉ ϭ[ⲱ]ⲣϭ̅·'>
<Line (14/2): 'ⲙⲁⲣⲛ̅ ⲣ̅ ⲡ ⲙⲉⲉⲩⲉ ⲟⲩⲛ [ⲛ] ⲛⲉⲓ̈ ⲡⲟⲗⲉⲙ[ⲟⲥ] ⲛ̅ ⲧⲉⲓ̈ ϭⲟⲧ̅'>
<Line (14/3): 'ⲉⲧ ⲉⲣⲉ ⲡϫⲁϫ[ⲉ] | ⲥⲱⲣ ⲙ̅ⲙⲟⲟⲩ ⲉ ⲃⲟⲗ ⲉ ⲣⲟⲛ· ⲛ̅ⲧⲛ̅ϩⲟⲕ [Fol. 104b col. 1 ⲛ̅ⲏ̅]'>
<Line (14/4): 'ⲛ̅ ϩⲱⲱⲛ ϩⲛ̅ ⲛ̅ ϩⲟⲡⲗⲟⲛ ⲛ̅ ⲧ̅ⲇⲓⲕⲁⲓⲟⲥⲩⲛⲏ· ⲉⲧⲉ ⲛⲁⲓ̈'>
<Line (14/5): 'ⲛⲉ ⲟⲩϣⲗⲏⲗ· ⲟⲩⲛⲏⲥⲧⲓⲁ̅· ⲟⲩⲧⲃ̅ⲃⲟ̅· ⲟⲩⲉⲓ̈ⲣⲏⲛⲏ·'>
<Line (14/6): 'ⲟⲩⲁ[ⲅⲁ]ⲡⲏ· ⲟⲩⲑⲃ̅ⲃⲓⲟ̅· [ⲟⲩ]ⲙⲛⲧ̅ⲛⲁ̅· ⲟⲩ[ⲙ̅ⲛ]ⲧ̅ⲙⲁⲓ̈'>
<Line (14/7): 'ⲛⲉⲛ[ⲉⲣ]ⲏⲩ· ⲟⲩϭⲓⲛϣⲁ[ϫⲉ] ⲉⲥϩⲟⲗϭ̅ ⲙⲛ̅ [ⲣⲱ]ⲙⲉ ⲛⲓⲙ'>
<Line (14/8): 'ϩⲛ̅ [ϩⲟ]ⲧⲉ ⲙ̅ ⲡⲛⲟⲩ[ⲧⲉ]· ⲛⲁⲓ̈ ⲅⲁⲣ [ⲛⲉ]ⲧ ϯ ⲟⲩⲃⲉ ⲧⲉ‐'>
<Line (14/9): 'ϥⲙⲛ̅ⲧⲥⲁ[ⲕⲟ]ⲧⲥ̅ ⲛ̅ ⲕⲣⲟϥ· [ⲛ̅] ϩⲟⲩⲟ̅ ⲇⲉ ⲧⲛ̅ [ⲣ̅ ϩ]ⲟⲧⲉ'>
<Line (14/10): 'ϩⲁ ⲑⲏ . . ⲡⲙⲁ̅ ⲛ̅ ϯϩⲁⲡ [ⲙ̅] ⲡⲛⲟⲩⲧⲉ [ⲉ]ⲧ ϩⲁ'>
<Line (14/11): 'ϩⲟⲧⲉ ⲛ̅ ⲧⲛ̅ⲕⲱ̅ ⲛ̅ⲥⲱⲛ | ⲛ̅ ⲛⲉϩⲃⲏⲩⲉ ⲙ̅ ⲡⲕⲁⲕⲉ ⲛ̅ⲧⲛ̅ϯ [Fol. 104b col. 2]'>
<Line (14/12): 'ϩⲓⲱⲱⲛ ⲛ ⲛ̅ ϩⲟⲡⲗⲟⲛ ⲙ̅ ⲡⲟⲩⲟⲉⲓⲛ· ϫⲉ ⲕⲁⲥ ⲉⲛⲕⲗⲏ‐'>
<Line (14/13): 'ⲣⲟⲛⲟⲙⲉⲓ ⲙ̅ ⲡⲙⲁ ⲛ̅ ϣⲱⲡⲉ ⲛ̅ ⲛⲉⲧ ⲟⲩⲁⲁⲃ ⲉⲧ ϩⲛ̅ ⲙ̅'>
<Line (14/14): 'ⲡⲏⲩⲉ ⲙⲛ̅ ⲛ̅ ϣⲏⲣⲉ ⲙ̅ ⲡⲟⲩⲟⲉⲓⲛ· ϩⲓⲧⲙ̅ ⲓ̅ⲥ̅ ⲡⲉⲭ̅ⲥ̅'>
<Line (14/15): 'ⲡⲉⲛϫⲟⲉⲓⲥ ⲡⲁⲓ̈ ⲉ ⲃⲟⲗ ϩⲓ ⲧⲟⲟⲧϥ̅ ⲡⲉⲟⲟⲩ ⲙ̅ ⲡⲓⲱⲧ'>
<Line (14/16): 'ⲛⲙ̅ⲙⲁϥ ⲙⲛ̅ ⲡⲉⲡⲛ̅ⲁ̅ ⲉⲧ ⲟⲩⲁⲁⲃ ϣⲁ ⲉⲛⲉⲓ̈ ⲉⲛⲉϩ'>
<Line (14/17): 'ϩⲁⲙⲏⲛ· ¹'>
<Line (14/18): '◈ — ◈ — ◈ — ◈ — ◈'>
<Line (14/19): 'ⲁⲡⲁ ⲑⲉⲟⲫⲓⲗⲟⲥ ⲁⲣⲭⲏⲉⲡⲓⲥⲕⲟⲡⲟⲩ·'>
<Line (14/20): ''>
<Line (14/21): '¹ Fol. 104 was broken in several places in ancient days, and was carefully mended; four of the patches, two on the upper edge and two on the lower, still exist. A portion of the outer edge is wanting, and therefore several lines of a col. 2 and b col. 1 are incomplete; the numerous portions of words in brackets represent an attempt to restore the text. Fol. 104 is the last of quire ⲕ̅ⲇ̅, and is much rubbed on the reverse.'>