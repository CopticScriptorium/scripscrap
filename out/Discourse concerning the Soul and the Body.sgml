<pb xml:id="142b">
<cb n="1">
<ed_page n="1"/>
<ed_line n="1"/>□ ⲞⲨⲖⲞⲄⲞⲤ ⲈⲀϤⲦⲀⲨⲞϤ Ⲛ̅ϬⲒ Ⲡ̅ⲠⲀⲦⲢⲒ
<ed_line n="2"/>ⲀⲢⲬⲎⲤ ⲈⲦ ⲞⲨⲀⲀⲂ ⲀⲠⲀ ⲀⲐⲀⲚⲀⲤⲒⲞⲤ 
<ed_line n="3"/>ⲠⲀⲢⲬⲎ̅ⲈⲠⲒⲤⲔⲞⲠⲞⲤ Ⲛ̅ ⲢⲀⲔⲞⲦⲈ · ⲈⲦⲂⲈ 
<ed_line n="4"/>ⲦⲈⲮⲨⲬⲎ ⲘⲚ̅ ⲠⲤⲰⲘⲀ · 
<ed_line n="5"/>◈◈ — ◈◈ — ◈◈ — ◈◈ — ◈◈ 
<ed_line n="6"/>□ Ⲡϣⲁϫⲉ ⲙⲉⲛ ⲉⲧ ⲟⲩⲧⲛ̅ⲛⲟⲟⲩ ⲙ̅ⲙⲟϥ ϩⲛ̅ ⲙ̅ ⲡⲏⲩⲉ̅ 
<ed_line n="7"/>ⲙⲛ̅ ⲡⲑⲟⲛⲟⲥ ⲛ̅ ϩⲏⲧϥ̅ · ⲡⲁⲓ̈ ⲉⲧⲥⲃ̅ⲧⲱⲧ̅ ⲉ ϫⲱⲕⲣ̅ ⲛ̅ ⲛⲉⲧ 
<ed_line n="8"/>ⲙ̅ ⲯⲩⲭⲏ · ⲛ̅ⲧⲱⲧⲛ̅ ϩⲱⲧ ⲧⲏⲩⲧⲛ̅ ϣⲱⲡⲉ ⲉⲧⲉⲧⲛ̅ⲥⲃ̅ⲧⲱⲧ̅ 
<ed_line n="9"/>ⲡⲣⲟⲥ ⲧϭⲟⲙ ⲙ̅ ⲡϣⲁϫⲉ · ⲁⲗⲗⲁ ⲥⲉⲣ̅ ⲭⲣⲓⲁ ⲟⲛ ⲙ̅ 
<ed_line n="10"/>ⲡⲉⲧ ⲥⲱⲧⲙ̅ · ⲛ̅ ⲑⲉ ⲅⲁⲣ ⲙ̅ ⲡϩⲟⲩ ⲙ̅ 
</cb>
<cb n="2"> ⲡⲉ̅ ⲉⲧⲉ ⲙ̅ 
<ed_line n="11"/>ⲉϥϯ ⲕⲁⲣⲡⲟⲥ ⲉϫⲙ̅ ⲡⲕⲁϩ · ⲟⲩⲇⲉ ⲙ ⲁⲣⲉ ⲡⲕⲁϩ ϯⲟⲩⲱ̅ 
<ed_line n="12"/>ⲉϫⲙ̅ ⲡϩⲟⲩ ⲙ̅ ⲡⲉ̅ · ⲧⲁⲓ̈ ⲧⲉ ⲑⲉ ⲉⲧⲉ ⲙ ⲁⲣⲉ ⲡⲁⲕⲣⲟⲁ
<ed_line n="13"/>ⲧⲏⲥ ϯϩⲏⲩ ⲉϫⲙ̅ ⲡⲉⲧ ϯ ⲥⲃⲱ̅ ⲛⲁϥ · ⲟⲩⲇⲉ ⲡⲉⲧ ϯ ⲥⲃⲱ̅ 
<ed_line n="14"/>ⲉϫⲙ̅ ⲡⲉⲧ ⲥⲱⲧⲙ̅ ⲛ̅ⲥⲱϥ · ⲡⲗⲟⲅⲟⲥ ⲇⲉ ⲛⲁϯ ⲙ̅ ⲡϣⲁϫⲉ · 
<ed_line n="15"/>ⲁⲩⲱ ⲧⲙⲛⲧ̅ⲥⲧⲙⲏⲧ̅ ⲙⲁⲣⲟⲩϫⲟⲕⲥ̅ ⲉ ⲃⲟⲗ ⲛ̅ϭⲓ ⲛⲉⲧ 
<ed_line n="16"/>ⲥⲱⲧⲙ̅ · 
<ed_line n="17"/>□ Ⲉⲓⲥ ⲡⲗⲟⲅⲟⲥ ⲅⲁⲣ ϯ ⲛ̅ ⲧⲉϥϭⲟⲙ · ⲛ̅ⲧⲉⲧⲛ̅ ϩⲱⲧ 
</cb>
</pb>
<pb xml:id="143a">
<cb n="1"> 
<ed_line n="18"/>ⲧⲏⲩⲧⲛ̅ ⲁϫⲙ̅ ⲡⲑⲟⲛⲟⲥ ⲉⲁ ⲧⲉⲧⲛ̅ ⲣ̅ ϣⲟⲣⲡ̅ ⲉⲧⲃ̅ⲃⲉ 
<ed_line n="19"/>ⲧⲏⲩⲧⲛ̅ ⲉ ⲃⲟⲗ ϩⲛ̅ ϩⲱⲕ ⲛⲓⲙ · ϩⲓ ⲡⲑⲟⲛⲟⲥ ⲙⲛ̅ 
<ed_line n="20"/>ⲧ̅ⲙⲛⲧ̅ ⲁ ⲡⲓⲥⲧⲟⲥ ϫⲉ ⲥⲉⲟ̅ ⲛ̅ ϫⲁϫⲉ ⲉ ⲧⲇⲓⲕⲁⲓⲟⲥⲩⲛⲏ · 
<ed_line n="21"/>□ Ⲡⲕⲱϩ ⲅⲁⲣ ϯ ⲟⲩⲃⲉ ⲧⲁⲅⲁⲡⲏ̅ · ⲁⲩⲱ ⲧⲙⲛ̅ⲧ̅ ⲁ ⲡⲓⲥⲧⲟⲥ 
<ed_line n="22"/>ⲟⲩⲃⲉ ⲧⲡⲓⲥⲧⲓⲥ · ⲛ̅ ⲑⲉ ⲟⲛ ⲉⲧ ⲉⲣⲉ ⲡ ⲉⲧ ⲥⲁϣⲉ ϯ ⲟⲩⲃⲉ 
<ed_line n="23"/>ⲡ ⲉⲧ ϩⲟⲗϭ̅ · ⲁⲩⲱ ⲡⲕⲁⲕⲉ ϯ ⲟⲩⲃⲉ ⲡⲟⲩⲟⲉⲓⲛ · ⲁⲩⲱ 
<ed_page n="2"/>
<ed_line n="1"/>ⲡ̅ ⲡ ⲉⲑⲟⲟⲩ ⲟⲩⲃⲉ ⲡ̅ ⲡ ⲉⲧ ⲛⲁ
</cb>
<cb n="2">ⲛⲟⲩϥ · ⲡⲙⲟⲩ ϯ 
<ed_line n="2"/>ⲟⲩⲃⲉ ⲡⲱⲛϩ̅ · ⲁⲩⲱ ⲡϭⲟⲗ ϯ ⲟⲩⲃⲉ ⲧⲙⲉ̅ · ⲛⲉⲧ ϫⲏⲕ 
<ed_line n="3"/>ⲇⲉ ⲉ ⲃⲟⲗ ϩⲛ̅ ⲧϭⲟⲙ ⲙ̅ ⲡⲁⲛⲧⲓⲕⲓⲙⲉⲛⲟⲥ ⲛⲉⲧ ⲉⲩⲛⲧⲁⲩ 
<ed_line n="4"/>ⲙ̅ⲙⲁⲩ · ⲛ ⲟⲩⲕⲱϩ ⲙⲛ̅ ⲟⲩⲡⲑⲟⲛⲟⲥ · ⲙⲛ̅ ⲧⲙⲛⲧ̅ ⲁ 
<ed_line n="5"/>ⲡⲓⲥⲧⲟⲥ ⲉⲩⲙⲟⲥⲧⲉ ⲛ̅ ⲧⲁⲅⲁⲡⲏ · [ⲙⲛ̅] ⲙⲛ̅ⲧⲡⲓⲥⲧⲓⲥ ⲛⲉⲧ 
<ed_line n="6"/>ⲙⲟⲥⲧⲉ ⲇⲉ ⲛ̅ ⲛⲁⲓ̈ · ⲥⲉⲟ̅ ⲛ ϫⲁϫⲉ ⲉ ⲡⲛⲟⲩⲧⲉ · 
<ed_line n="7"/>□ Ⲧⲛ̅ⲥⲟⲟⲩⲛ ⲅⲁⲣ ⲛⲁ ⲙⲉⲣⲁⲧⲉ ϫⲉ ⲟⲩⲟⲛ ⲛⲓⲙ ⲉⲧ 
<ed_line n="8"/>ⲙⲏϩ ⲛ̅ ⲕⲱϩ ϩⲓ ⲡⲑⲟⲛⲟⲥ ϩⲓ 
</cb>
</pb>
<pb xml:id="143b">
<cb n="1"> ⲁⲡⲓⲥⲧⲓⲁ · ⲥⲉⲟ̅ ⲛ̅ ϫⲁϫⲉ 
<ed_line n="9"/>ⲉ ⲧⲇⲓⲕⲁⲓⲟⲥⲩⲛⲏ · ⲣⲟⲉⲓⲥ ϭⲉ ⲉ ⲣⲱⲧⲛ̅ ⲉⲛⲉⲧⲟ̅ ⲛ̅ ϫⲁϫⲉ 
<ed_line n="10"/>ⲉ ⲧⲇⲓⲕⲁⲓⲟⲥⲩⲛⲏ · ⲛ̅ⲧⲉⲧⲛ̅ϣⲱⲡ̅ ⲉ ⲣⲱⲧⲛ̅ ⲛ ⲧ̅ⲡⲓⲥⲧⲓⲥ ⲙⲛ̅ 
<ed_line n="11"/>ⲧⲁⲅⲁⲡⲏ̅ · ϫⲉ ⲉⲧⲃⲉ ⲛⲁⲓ̈ ⲛ̅ⲧⲁ ⲛⲉⲧ ⲟⲩⲁⲁⲃ ⲧⲏⲣⲟⲩ 
<ed_line n="12"/>ⲟⲩϫⲁⲓ̈ · ϫⲓⲛ ⲛ̅ ⲧⲉϩⲟⲩⲉⲓ̈ⲧⲉ ϣⲁⲁ ϩⲣⲁⲓ̈ ⲉ ⲧⲉⲛⲟⲩ · 
<ed_line n="13"/>□ Ⲟⲩⲱⲛϩ̅ ϭⲉ ⲉ ⲃⲟⲗ ⲛ ⲧ̅ϭⲟⲙ ⲛ̅ ⲧⲁⲅⲁⲡⲏ̅ ⲙ̅ ⲡϣⲁϫⲉ 
<ed_line n="14"/>ⲙ̅ⲙⲁⲧⲉ ⲁⲛ ⲁⲗⲗⲁ ϩⲙ̅ ⲡϩⲱⲃ · ⲁϥⲧⲁⲁϥ ⲅⲁⲣ ⲛ̅ ⲥⲱⲧⲉ 
<ed_line n="15"/>ϩⲁ ⲣⲟⲛ ⲧⲏⲣⲛ̅ ⲛ̅ϭⲓ ⲡϫⲟⲉⲓⲥ · ⲛ̅ ⲑⲉ ⲅⲁⲣ ⲛ̅ⲧⲁ ⲡⲕⲟⲥ
<ed_line n="16"/>ⲙⲟⲥ 
</cb>
<cb n="2"> ⲧⲏⲣϥ̅ ϣⲱⲡⲉ ϩⲙ̅ ⲡϣⲁϫⲉ ⲛ̅ ⲣⲱϥ ⲛ̅ⲧⲁⲛϣⲱⲡⲉ 
<ed_line n="17"/>ϩⲱⲱⲛ ⲁⲛ · ⲁⲗⲗⲁ ⲁϥⲧⲁⲙⲓⲟⲛ ϩⲙ̅ ⲡϣⲁϫⲉ ⲙⲛ̅ 
<ed_line n="18"/>ⲡϩⲱⲃ · 
<ed_line n="19"/>□ Ⲙ̅ⲡⲉ ⲡⲛⲟⲩⲧⲉ ϩⲱ̅ ⲉ ⲣⲟϥ ⲉ ⲧⲣⲉ ϥϫⲟⲟⲥ ϫⲉ ⲙⲁⲣⲛ̅ 
<ed_line n="20"/>ⲧⲁⲙⲉⲓ̈ⲟ̅ ⲛ ⲟⲩⲣⲱⲙⲉ · ⲕⲁⲧⲁ ⲡⲉⲛⲉⲓ̈ⲛⲉ ⲙⲛ̅ ⲧⲉⲛϩⲓⲕⲱⲛ · 
<ed_line n="21"/>ⲁⲗⲗⲁ ϥ ⲧⲣⲉ ⲡϩⲱⲃ ⲟⲩⲁϩϥ̅ ⲛ̅ⲥⲁ ⲡϣⲁϫⲉ · ⲁ ⲡⲛⲟⲩⲧⲉ 
<ed_line n="22"/>ⲅⲁⲣ ϫⲓ ⲛ ⲟⲩⲕⲁϩ ⲉ ⲃⲟⲗ ϩⲙ̅ ⲡⲕⲁϩ · ⲁϥⲡⲗⲁⲥⲥⲉ 
<ed_line n="23"/>ⲙ̅ⲙⲟϥ 
</cb>
</pb>
<pb xml:id="144a">
<cb n="1"> ⲛ ⲟⲩⲣⲱⲙⲉ · ⲕⲁⲧⲁ ⲧⲉϥϩⲓⲕⲱⲛ ⲙⲛ̅ ⲡⲉϥⲉⲓ̈ⲛⲉ · 
<ed_line n="24"/>ⲁϥⲛⲓϥⲉ ⲉ ϩⲟⲩⲛ ϩⲙ̅ ⲡⲉϥϩⲟ̅ ⲛ ⲟⲩⲡⲛⲟⲏ̅ ⲛ ⲱⲛϩ̅ · 
<ed_line n="25"/>□ Ⲁⲇⲁⲙ ⲇⲉ ⲁϥϣⲱⲡⲉ ϩⲁ ⲧⲟⲟⲧϥ̅ ⲙ̅ ⲡⲙⲟⲩ · ⲉⲧⲃⲉ 
<ed_line n="26"/>ⲧⲉϥⲡⲁⲣⲁⲃⲁⲥⲓⲥ · ⲁⲩⲱ ⲁ ⲡⲉⲡⲗⲁⲥⲙⲁ̅ ⲛ̅ ⲁⲇⲁⲙ ⲣ̅ 
<ed_line n="27"/>ⲭⲣⲓⲁ ⲉ ⲧⲣⲉ ⲩⲡⲗⲁⲥⲥⲉ ⲙ̅ⲙⲟϥ ⲛ̅ ⲕⲉ ⲥⲟⲡ̅ ⲉ ⲃⲟⲗ ϩⲓ 
<ed_line n="28"/>ⲧⲟⲟⲧϥ̅ ⲙ̅ ⲡⲛⲟⲩⲧⲉ ⲡⲇⲏⲙⲓⲟⲩⲣⲅⲟⲥ · ϫⲉ ⲕⲁⲥ ⲉϥⲉⲟⲩ
<ed_line n="29"/>ϫⲁⲓ̈ · ⲁ ⲡⲣⲱⲙⲉ ⲅⲁⲣ ⲥⲣⲟϥⲣⲉϥ ⲧⲟⲙⲥ̅ 
</cb>
<cb n="2"> ⲉ ⲡⲕⲁϩ · ⲉⲁ 
<ed_line n="30"/>ⲡⲉⲡⲛⲁ̅ ⲡⲱⲣϫ̅ ⲉ ⲃⲟⲗ ⲙ̅ⲙⲟϥ · ⲡⲁⲓ̈ ⲉⲛⲧ ⲁϥⲛⲓϥⲉ ⲉ 
<ed_line n="31"/>ϩⲟⲩⲛ ⲉ ϩⲣⲁϥ ⲛ̅ ϩⲏⲧϥ̅ · ⲉ ⲁϥϣⲱⲡⲉ ⲛ ⲟⲩⲡⲛⲟⲏ̅ ⲛ 
<ed_line n="32"/>ⲱⲛϩ̅ · ⲡⲁⲓ̈ ϭⲉ ⲁⲩⲁⲙⲁϩⲧⲉ ⲙ̅ⲙⲟϥ · ϩⲛ̅ ⲟⲩⲧⲟⲡⲟⲥ ⲛ̅ 
<ed_line n="33"/>ⲕⲁⲕⲉ ⲛ̅ⲧ ⲉⲣⲉ ϥⲙⲟⲩ · ϩⲙ̅ ⲡⲙⲁ̅ ⲉⲧⲟⲩⲙⲟⲩⲧⲉ ⲉ ⲣⲟϥ 
<ed_line n="34"/>ϫⲉ ⲁⲙⲛ̅ⲧⲉ · 
<ed_page n="3"/>
<ed_line n="1"/>□ Ⲧⲉⲯⲩⲭⲏ ⲅⲁⲣ ⲙⲛ̅ ⲡⲥⲱⲙⲁ ⲁⲩⲡⲱϣ · ⲁⲩⲱ 
<ed_line n="2"/>ⲁ ⲡⲙⲟⲩ ⲡⲟⲣϫⲟⲩ ⲉ ⲛⲉⲩⲉⲣⲏⲩ · ⲧⲉⲯⲩⲭⲏ̅ ⲙⲉⲛ 
<ed_line n="3"/>ⲁⲩⲙⲟⲣⲥ̅ ϩⲛ̅ ⲁⲙⲛ̅ⲧⲉ · 
</cb>
</pb>
<pb xml:id="144b">
<cb n="1"> ⲧⲥⲁⲣⲝ̅ ⲇⲉ ϩⲱⲱⲥ ⲁⲥⲃⲱⲗ ⲉ 
<ed_line n="4"/>ⲃⲟⲗ ϩⲙ̅ ⲡⲕⲁϩ · ⲁⲩⲱ ⲛⲉⲩ ⲛ̅ ⲟⲩⲛⲟϭ ⲛ̅ ⲟⲩⲉ̅ ⲟⲩⲧⲱⲟⲩ 
<ed_line n="5"/>ⲙⲛ̅ ⲛⲉⲩⲉⲣⲏⲩ · ⲧⲥⲁⲣⲝ̅ ⲙⲛ̅ ⲧⲉⲯⲩⲭⲏ · ⲧⲥⲁⲣⲝ̅ ⲙⲉⲛ 
<ed_line n="6"/>ⲁⲥⲱϫⲛ̅ ⲁⲩⲱ ⲁⲥϫⲱⲣ ⲉ ⲃⲟⲗ ϩⲙ̅ ⲡⲕⲁϩ · ⲉⲛⲧ ⲁⲩⲧⲟⲙⲥ̅ 
<ed_line n="7"/>ⲛ̅ ϩⲏⲧϥ̅ · ⲧⲉⲯⲩⲭⲏ ⲇⲉ ϩⲱⲱⲥ ⲁⲥⲣ̅ ⲁⲧ ϭⲟⲙ ϩⲛ̅ 
<ed_line n="8"/>ⲙ̅ ⲙⲣ̅ⲣⲉ ⲛ ⲁⲙⲛ̅ⲧⲉ · ⲧⲉⲯⲩⲭⲏ̅ ⲉⲧ ϭⲙ̅ϭⲟⲙ ⲁⲩⲙⲟⲣⲥ̅ 
<ed_line n="9"/>ϩⲙ̅ ⲡⲕⲁⲕⲉ · 
<ed_line n="10"/>□ Ⲡϭⲱⲃ ϩⲱⲱϥ ⲡⲥⲱⲙⲁ ⲁϥⲃⲱⲗ ⲉ ⲃⲟⲗ ϩⲙ̅ ⲡⲕⲁϩ · 
<ed_line n="11"/>ⲡⲥⲱⲙⲁ ⲅⲁⲣ ⲛⲁϣϭⲙ̅ϭⲟⲙ ⲁⲛ ⲉ ⲕⲓⲙ ⲉϥ
</cb>
<cb n="2">ⲃⲏⲗ ⲉ ⲃⲟⲗ 
<ed_line n="12"/>ϩⲙ̅ ⲡⲧⲟⲟⲩ · ⲟⲩⲇⲉ ⲧⲉⲯⲩⲭⲏ ⲛⲁϣϭⲙ̅ϭⲟⲙ ⲁⲛ ⲉⲣ̅ 
<ed_line n="13"/>ⲟⲩϩⲱⲃ ⲉⲥⲙⲏⲣ ϩⲛ̅ ⲁⲙⲛ̅ⲧⲉ · ⲛ̅ⲧ ⲉⲣⲉ ⲡⲙⲟⲩ ⲅⲁⲣ ϥⲓ 
<ed_line n="14"/>ⲙ̅ ⲡⲣⲱⲙⲉ ⲡϫⲱⲱⲣⲉ ⲙⲉⲛ ⲁϥⲙⲟⲣϥ̅ ϩⲛ̅ ⲁⲙⲛ̅ⲧⲉ ⲉⲧⲉ 
<ed_line n="15"/>ⲧⲉⲯⲩⲭⲏ ⲧⲉ · ⲡϭⲱⲃ ϩⲱⲱϥ ⲁϥϥⲟⲗϥ̅ ⲉ ⲃⲟⲗ ϩⲙ̅ 
<ed_line n="16"/>ⲡⲕⲁϩ · ⲉⲧⲉ ⲧⲥⲁⲣⲝ̅ ⲧⲉ · 
<ed_line n="17"/>□ Ⲛ̅ ⲑⲉ ⲅⲁⲣ ⲛ ⲟⲩⲧⲩⲣⲁⲛⲛⲟⲥ ⲁϥⲛⲁϫⲓ ⲛ ⲟⲩⲡⲟⲗⲓⲥ 
<ed_line n="18"/>ⲛⲣ̅ⲣⲟ̅ · ⲛϥ̅ⲣ̅ϣⲟⲣⲡ ⲛϥ̅ⲁⲙⲁϩⲧⲉ ⲉ
</cb>
</pb>
<pb xml:id="145a">
<cb n="1">ϫⲱ̅ ⲡ ⲣ̅ⲣⲟ̅ ⲛϥ̅ⲟⲣϫϥ̅ 
<ed_line n="19"/>ϩⲁ ⲧⲟⲟⲧϥ̅ · 
<ed_line n="20"/>□ Ⲧⲁⲓ̈ ⲧⲉ ⲑⲉ ⲉⲧ ⲉⲣⲉ ⲡⲙⲟⲩ ⲣ̅ ϣⲟⲣⲡ̅ ⲉ ⲧⲉⲯⲩⲭⲏ̅ · 
<ed_line n="21"/>ⲉⲁ ⲡⲥⲱⲙⲁ ϣⲱⲡⲉ ⲛ̅ ⲑⲉ ⲛ <note note="sic">ⲟⲩϫⲁⲓ̈</note> ⲉ ⲙⲛ̅ ⲣⲉϥⲣ̅ϩⲙ̅ⲙⲉ 
<ed_line n="22"/>ϩⲓⲱⲱϥ · ⲧⲁⲓ̈ ⲧⲉ ⲑⲉ ⲛ̅ⲧⲁ ⲡⲥⲱⲙⲁ ⲧⲁⲕⲟ̅ · ⲁϥⲣ̅ 
<ed_line n="23"/>ⲙⲉⲗⲟⲥ ⲙⲉⲗⲟⲥ ⲉ ⲃⲟⲗ ϫⲉ ⲁ ⲧⲉⲯⲩⲭⲏ ⲗⲟ̅ ⲉⲥⲣ̅ 
<ed_line n="24"/>ϩⲙ̅ⲙⲉ ⲙ̅ⲙⲟϥ · ⲁⲩⲱ ⲁⲙⲙⲉⲗⲟⲥ ϫⲱⲱⲣ ⲉ ⲃⲟⲗ ϩⲙ̅ 
<ed_line n="25"/>ⲡⲧⲟⲟⲩ · ⲁⲩⲧⲁⲕⲟ̅ ⲛ̅ ⲑⲉ ⲛ ⲟⲩⲡⲟⲗⲓⲥ ⲉⲥϣⲏϥ · 
</cb>
<cb n="2"> ⲛ̅ ⲑⲉ 
<ed_line n="26"/>ⲛ ⲟⲩϫⲟⲓ̈ ⲉ ⲙⲛ̅ ⲣⲉϥⲣ̅ ϩⲙ̅ⲙⲉ ⲛ̅ ϩⲏⲧϥ̅ ⲉ ⲁϥⲱⲙⲥ̅ ϩⲣⲁⲓ̈ 
<ed_line n="27"/>ϩⲙ̅ ⲡⲙⲟⲟⲩ · ⲉⲣⲉ ⲧⲉⲯⲩⲭⲏ ⲅⲁⲣ ⲣ̅ ϩⲙ̅ⲙⲉ ⲙ̅ 
<ed_line n="28"/>ⲡⲉⲥⲥⲱⲙⲁ ⲙ̅ⲙⲓⲛ ⲙ̅ⲙⲟⲥ ⲛ̅ ⲑⲉ ⲛ ⲟⲩⲣ̅ⲣⲟ ⲉϥⲟⲓⲕⲟ
<ed_line n="29"/>ⲛⲟⲙⲉⲓ ⲛ̅ⲧⲉϥⲡⲟⲗⲓⲥ · 
<ed_line n="30"/>□ Ⲛ̅ⲧ ⲉⲣⲉ ⲡⲣⲱⲙⲉ ⲅⲁⲣ ⲙⲟⲩ ⲙ̅ⲡⲉ ⲧⲉϥⲯⲩⲭⲏ̅ ϭⲙ̅ϭⲟⲙ 
<ed_line n="31"/>ⲉ ⲕⲩⲃⲉⲣⲛⲏⲧⲉⲩⲉ ⲛ̅ⲧⲉϥⲥⲁⲣⲝ̅ ⲉ ⲃⲟⲗ ϫⲉ ⲥⲙⲏⲣ̅ ϩⲛ̅ 
<ed_line n="32"/>ⲁⲙⲛ̅ⲧⲉ · ⲁⲩⲱ ⲁⲥⲥⲱⲣⲙ̅ ϩⲛ̅ ⲛⲉϩⲓⲟⲟⲩⲉ ⲛ ⲧ̅ⲇⲓⲕⲁⲓⲟ
<ed_line n="33"/>ⲥⲩⲛⲏ̅ · ⲛ̅ ⲑⲉ ⲛ ⲟⲩ 
</cb>
</pb>
<pb xml:id="145b">
<cb n="1"> ⲕⲉⲃⲉⲣⲛⲏⲧⲏⲥ ⲉⲁ ⲡⲉϥϫⲟⲓ̈ ⲥⲱⲣⲙ̅ 
<ed_line n="34"/>ϩⲛ̅ ⲑⲁⲗⲁⲥⲥⲁ̅ · ⲁⲥⲣⲓⲕⲉ ⲉ ⲃⲟⲗ ϩⲛ̅ ⲛⲉϩⲓⲟⲟⲩⲉ ⲉⲧ 
<ed_page n="4"/>
<ed_line n="1"/>ⲥⲟⲩⲧⲱⲛ ⲛ̅ϭⲓ ⲧⲉⲯⲩⲭⲏ̅ · ⲉⲩϥⲱⲱⲣⲉ ⲙ̅ⲙⲟⲥ ⲉ ⲛⲉ
<ed_line n="2"/>ϩⲓⲟⲟⲩⲉ ⲛ ⲛ̅ ⲥⲟⲟⲛⲉ ⲉ ⲧⲣⲉ ⲩⲧⲟⲣⲡⲥ̅ ⲛ̅ ϩⲏⲧⲟⲩ · ⲉⲧⲉ 
<ed_line n="3"/>ⲛⲁⲓ̈ ⲛⲉ ⲙ̅ ⲙⲛⲧ̅ⲛⲟⲉⲓⲕ · ⲙⲛ̅ ⲙ̅ⲡⲟⲣⲛⲓⲁ · ⲙⲛ̅ ⲙⲛⲧ̅
<ed_line n="4"/>ⲙⲁⲓ̈ⲕⲟⲥⲙⲉⲓ̈ · ⲙⲛ̅ ⲙ̅ ⲙⲛ̅ⲧ̅ⲣⲉϥϣⲙ̅ϣⲉ ⲉⲓⲇⲱⲗⲟⲛ · ⲙⲛ̅ 
<ed_line n="5"/>ⲙ̅ ⲙⲛⲧ̅ⲣⲉϥϩⲉⲧⲃ̅ ⲣⲱⲙⲉ · ⲙⲛ̅ ⲙ̅ ⲙⲟⲥⲧⲉ · 
<ed_line n="6"/>□ Ⲛⲁⲓ̈ ⲅⲁⲣ ⲛⲉ ⲛⲧⲁⲥⲧⲁⲕⲉ ⲡⲣⲱⲙⲉ ⲛ̅ ϩⲏⲧⲟⲩ ⲛ̅ϭⲓ 
</cb>
<cb n="2"> 
<ed_line n="7"/>ⲧⲉⲯⲩⲭⲏ · ⲁⲩⲱ ⲉⲧⲃⲉ ⲛⲁⲓ̈ ⲛ̅ⲧⲁϥⲣ̅ϫⲟⲗⲉⲥ ϩⲛ̅ ⲛ̅ⲧⲟⲟⲩ · 
<ed_line n="8"/>ⲁⲩⲧⲁⲁⲥ ⲇⲉ ϩⲓⲧⲙ̅ ⲡ̅ⲡⲟⲛⲏⲣⲟⲥ ⲉⲛⲧ ⲁⲥⲟⲩⲁϩⲥ̅ ⲛ̅ⲥⲱϥ · 
<ed_line n="9"/>ⲉ ⲧⲣⲉ ⲩⲁⲙⲁϩⲧⲉ ⲙ̅ⲙⲟⲥ ϩⲛ̅ ⲁⲙⲛ̅ⲧⲉ · ⲉ ⲃⲟⲗ ϫⲉ 
<ed_line n="10"/>ⲁϥⲥⲩⲗⲁ̅ ⲙ̅ⲙⲟⲥ ⲛ̅ ⲑⲉ ⲛ ⲟⲩⲥⲟⲟⲛⲉ · 
<ed_line n="11"/>□ Ⲡⲗⲏⲛ ⲁϥⲕⲁⲁⲥ ⲉ ⲣⲟⲥ ⲉ ⲧⲙ̅ ⲧⲣⲉⲥ ϭⲙ̅ϭⲟⲙ ⲉ 
<ed_line n="12"/>ⲃⲟⲏⲑⲉⲓ̈ ⲉ ⲡⲉⲥⲥⲱⲙⲁ ⲙ̅ⲙⲓⲛ ⲙ̅ⲙⲟⲥ ⲉ ⲁϥⲧⲁⲕⲟ̅ · ⲁ 
<ed_line n="13"/>ⲧⲥⲁⲣⲝ̅ ⲃⲱⲗ ⲉ 
</cb>
</pb>
<pb xml:id="146a">
<cb n="1"> ⲃⲟⲗ ϩⲙ̅ ⲡⲕⲁϩ · ϩⲛ̅ ⲛⲉⲥϩⲟⲣⲙⲁ ⲕⲏ · 
<ed_line n="14"/>ⲉ ⲁⲛ ⲙⲉⲗⲟⲥ ⲟⲩⲉ̅ ⲉ ⲃⲟⲗ ⲛ̅ ⲛⲉⲩⲉⲣⲏⲩ ⲉ ⲃⲟⲗ ϫⲉ ⲧⲉ
<ed_line n="15"/>ⲯⲩⲭⲏ̅ ϣⲟⲟⲡ̅ ⲁⲛ ⲛ̅ ϩⲏⲧⲟⲩ ⲉⲥⲙⲟⲩⲣ̅ ⲙ̅ⲙⲟⲟⲩ · 
<ed_line n="16"/>ⲧⲉⲯⲩⲭⲏ ϩⲱⲱⲥ ⲥⲙⲏⲣ̅ ϩⲛ̅ ⲁⲙⲛ̅ⲧⲉ ϩⲛ̅ ϩⲉⲛ ⲡⲉⲇⲏⲥ 
<ed_line n="17"/>ⲁⲛ · ⲁⲗⲗⲁ ϩⲛ̅ ϩⲉⲛ ⲙⲣ̅ⲣⲉ · 
<ed_line n="18"/>□ Ⲉⲧⲃⲉ ⲡⲁⲓ̈ · ⲙ̅ⲡ ⲥ̅ ⲉϣϭⲙ̅ϭⲟⲙ ⲉ ⲃⲟⲏⲑⲉⲓ ⲉ ⲡⲉⲥⲥⲱⲙⲁ 
<ed_line n="19"/>ⲙ̅ⲙⲓⲛ ⲙ̅ⲙⲟⲥ ⲉ ⲧⲙ̅ ⲧⲣⲉ ϥⲧⲁⲕⲟ̅ ϩⲙ̅ ⲡⲕⲁϩ · ⲛ̅ ⲑⲉ 
<ed_line n="20"/>ⲅⲁⲣ ⲛ ⲟⲩⲣⲉϥ 
</cb>
<cb n="2"> ⲣ̅ ϩⲙ̅ⲙⲉ ⲉϥⲛⲁⲙⲟⲩ ⲛ̅ⲧⲉ ⲡⲉϥϫⲟⲓ̈ 
<ed_line n="21"/>ⲃⲱⲕ ⲛ̅ⲧⲙ̅ⲧⲱ̅ · 
<ed_line n="22"/>□ Ⲧⲁⲓ̈ ϩⲱⲱϥ ⲧⲉ ⲑⲉ ⲉⲛ ⲉⲣⲉ ⲧⲉⲯⲩⲭⲏ ⲙⲏⲣ̅ ⲁⲛ ϩⲛ̅ 
<ed_line n="23"/>ⲁⲙⲛ̅ⲧⲉ ⲡⲉ ⲛⲉⲥⲛⲁⲣ̅ ϩⲙ̅ⲙⲉ ⲙ̅ ⲡⲉⲥⲥⲱⲙⲁ ⲡⲉ ⲉ ⲧⲙ̅ 
<ed_line n="24"/>ⲧⲣⲉ ϥⲧⲁⲕⲟ̅ · ⲧⲉⲯⲩⲭⲏ ϭⲉ ⲁⲩⲙⲟⲣⲥ̅ ⲟⲩ ⲙⲟⲛⲟⲛ ϩⲛ̅ 
<ed_line n="25"/>ϩⲉⲛⲙⲣ̅ⲣⲉ ⲁⲗⲗⲁ ⲁⲩⲙⲟⲣⲥ̅ ϩⲛ̅ ⲛⲉⲥⲛⲟⲃⲉ ⲙ̅ⲙⲓⲛ ⲙ̅ⲙⲟⲥ 
<ed_line n="26"/>ⲛ̅ ⲑⲉ ⲛ̅ ϩⲉⲛⲛⲟⲩϩ · ⲉⲧⲃⲉ ⲡⲁⲓ̈ ϭⲉ ⲁⲥⲣ̅ ⲁⲧ ϭⲟⲙ · 
<ed_line n="27"/>ⲁⲥⲕⲁ ⲡⲉⲥⲥⲱ
</cb>
</pb>
<pb xml:id="146b">
<cb n="1">ⲙⲁ̅ ⲛ̅ⲥⲱⲥ ⲉ ⲁϥⲧⲁⲕⲟ̅ ϩⲙ̅ ⲡⲕⲁϩ · ⲧⲉ
<ed_line n="28"/>ⲯⲩⲭⲏ ⲇⲉ ⲟⲛ ⲥⲉϩⲟϫϫⲉϫ ⲙ̅ⲙⲟⲥ ϩⲛ̅ ⲁⲙⲛ̅ⲧⲉ · 
<ed_line n="29"/>ⲉ ⲁⲥϣⲱⲡⲉ ⲛ̅ ϩⲩⲡⲟⲡⲟⲇⲓⲟⲛ ⲙ̅ ⲡⲙⲟⲩ · 
<ed_line n="30"/>□ Ϣ̅ϣⲟⲟⲡ̅ ϩⲛ̅ ⲁⲙⲛ̅ⲧⲉ ⲉⲥⲣⲓⲙⲉ ⲁⲩⲱ ⲥⲁϣⲁϩⲟⲙ ⲉϫⲙ̅ 
<ed_line n="31"/>ⲡⲉⲥⲥⲱⲙⲁ ⲉⲧ ⲛⲁⲛⲟⲩϥ · ⲉⲥϫⲱ ⲙ̅ⲙⲟⲥ ϫⲉ ⲉϥⲧⲱⲛ ⲡⲁ 
<ed_line n="32"/>ⲥⲱⲙⲁ · ⲡⲁⲓ̈ ⲉϣⲁⲓ̈ϫⲱ̅ ⲛ̅ ϩⲏⲧϥ̅ ⲛ̅ ϩⲏⲧϥ̅ ⲛ̅ ϩⲉⲛⲟⲩⲗ̅ⲗⲉ · 
<ed_line n="33"/>ⲉϥⲧⲱⲛ ⲡⲁ ⲥⲱⲙⲁ ⲡⲁⲓ̈ ⲉϣⲁⲓ̈ϣⲗⲏⲗ ⲉ ⲡⲛⲟⲩⲧⲉ ⲛ̅ ϩⲏⲧϥ̅ · 
<ed_line n="34"/>ⲉϥⲧⲱⲛ ⲡⲁ ⲥⲱⲙⲁ̅ ⲉⲧ ⲛⲁⲛⲟⲩϥ 
</cb>
<cb n="2"> ⲡⲁⲓ̈ ⲉⲛⲉⲓ̈ⲟ̅ ⲛ̅ ⲣⲱⲙⲉ 
<ed_page n="5"/>
<ed_line n="1"/>ⲛ̅ ϩⲏⲧϥ̅ ⲙⲛ̅ ⲛⲁϣⲃⲉⲉⲣ̅ ⲙⲛ̅ ⲛⲁⲥⲩⲛⲅⲉⲛⲏⲥ ⲉⲓ̈ⲙⲟⲟϣⲉ 
<ed_line n="2"/>ⲛⲙ̅ⲙⲁⲩ ⲛ̅ ϩⲏⲧϥ̅ · ⲉⲓ̈ⲭⲟⲣⲉⲩⲉ ϩⲙ̅ ⲡⲁ ⲥⲱⲙⲁ · ⲉⲩ
<ed_line n="3"/>ⲙⲟⲩⲧⲉ ⲅⲁⲣ ⲉ ⲣⲟⲓ̈ ⲉⲓ̈ϣⲟⲟⲡ̅ ϩⲙ̅ ⲡⲁ ⲥⲱⲙⲁ ϫⲉ ⲣⲱⲙⲉ · 
<ed_line n="4"/>ⲧⲉⲛⲟⲩ ⲇⲉ ⲁⲛⲅ̅ ⲟⲩⲣⲱⲙⲉ ⲁⲛ ⲁⲗⲗⲁ ⲁⲛⲅ̅ ⲟⲩⲯⲩⲭⲏ · 
<ed_line n="5"/>□ Ⲉⲣϣⲁⲛ ⲡⲙⲟⲩ ⲅⲁⲣ ⲡⲱⲣϫ̅ ⲛ̅ ⲧⲉⲯⲩⲭⲏ ⲉ ⲃⲟⲗ ⲙ̅ 
<ed_line n="6"/>ⲡⲥⲱⲙⲁ ⲉⲩⲙⲟⲩⲧⲉ ⲉ ⲣⲟϥ ϫⲉ 
</cb>
</pb>
<pb xml:id="147a">
<cb n="1"> ⲕⲱⲱⲛⲥ̅ · ⲉϥⲟ̅ ⲛⲥ̅ϯ 
<ed_line n="7"/>ⲃⲱⲱⲛ · ⲛⲉⲓ̈ϣⲓⲛⲉ ⲛ̅ⲥⲁ ⲡⲁ ⲥⲱⲙⲁ ⲛⲉⲓ̈ϣⲓⲛⲉ ⲁⲛ ⲛ̅ⲥⲁ 
<ed_line n="8"/>ⲡⲁ ⲣⲁⲛ · ⲡⲁⲓ̈ ⲉⲛⲉⲓ̈ⲟ̅ ⲛ̅ ⲣⲱⲙⲉ ⲛⲙ̅ⲙⲁϥ · ⲁⲩⲱ ⲉⲓ̈
<ed_line n="9"/>ϣⲁϫⲉ ⲛ̅ ϩⲏⲧϥ̅ · 
<ed_line n="10"/>□ Ⲉⲣϣⲁⲛ ⲧⲉⲯⲩⲭⲏ ⲅⲁⲣ ⲗⲟ̅ ϩⲙ̅ ⲡⲉⲥⲥⲱⲙⲁ ⲙ 
<ed_line n="11"/>ⲉϥⲕⲟⲧϥ̅ ⲉ ϣⲁϫⲉ ϩⲛ̅ ⲟⲩⲥⲙⲏ̅ ⲉⲛⲉⲥⲱⲥ · ⲁⲗⲗⲁ ϩⲛ̅ 
<ed_line n="12"/>ⲟⲩⲥⲙⲏ̅ ⲉⲥϭⲟϫϥ̅ · ⲁⲩⲱ ⲉⲥⲟⲕⲙ̅ ⲉⲙⲁⲧⲉ · ⲛ̅ ⲑⲉ ⲛ 
<ed_line n="13"/>ⲟⲩⲙⲟⲩⲥⲓⲕⲟⲛ ⲉ ⲙⲛ̅ ⲥ
</cb>
</pb>
<pb xml:id="147">
<cb n="2">ⲙⲏ̅ ⲙ̅ⲙⲟϥ · ⲉϥⲟ̅ ⲛ ⲁⲧ ϣⲁϫⲉ · 
<ed_line n="14"/>□ Ⲧⲁⲓ̈ ⲧⲉ ⲑⲉ ⲛ̅ ⲧⲉⲯⲩⲭⲏ ⲉ ⲙⲛ̅ⲧⲁⲥ ⲙ̅ⲙⲁⲩ ⲙ̅ 
<ed_line n="15"/>ⲡⲥⲱⲙⲁ ⲉ ⲧⲣⲉ ⲥϫⲓϣⲕⲁⲕ ⲉ ⲃⲟⲗ ⲛ̅ ϩⲏⲧϥ̅ · ⲁϥⲧⲁⲕⲟ̅ 
<ed_line n="16"/>ⲅⲁⲣ ϩⲙ̅ ⲡⲕⲁϩ ⲛ̅ ⲑⲉ ⲛ̅ ⲟⲩⲥⲕⲉⲩⲟⲥ ⲉ ⲁϥⲟⲩⲱϭⲡ̅ ⲉ ⲁϥⲣ̅ 
<ed_line n="17"/>ⲁⲧ̅ ϣⲁⲩⲉ ⲙⲛ̅ ⲥⲙⲏ ⲙ̅ⲙⲟϥ · ⲟⲩⲇⲉ ϩⲣⲟⲟⲩ · ⲉϥⲟ̅ ⲛ 
<ed_line n="18"/>ⲁⲧ ⲕⲓⲙ ⲟⲩⲕⲱⲱⲛⲥ̅ ⲅⲁⲣ ⲡⲉ · ⲧⲉⲯⲩⲭⲏ ⲅⲁⲣ ⲉϣⲁⲥ
<ed_line n="19"/>ⲕⲟⲥⲙⲉⲓ ⲉ ⲣⲟϥ ⲁⲥⲃⲱⲕ · ⲁⲩϥⲓ ⲛ̅ ⲧⲟⲟⲧϥ̅ ⲙ̅ ⲡⲣⲉϥ 
</cb>
</pb>
<pb xml:id="147b">
<cb n="1"> 
<ed_line n="20"/>ϣⲁϫⲉ · ⲟⲩⲇⲉ ⲅⲁⲣ ⲙⲛ̅ ϣϭⲟⲙ ⲉⲥⲟⲩⲛ̅ ⲑⲓⲕⲱⲛ ⲛ̅ 
<ed_line n="21"/>ⲗⲁⲁⲩ ⲛ̅ ⲣⲱⲙⲉ ⲉ ⲁϥⲙⲟⲩ · ϫⲉ ⲁϥⲥⲣⲟϥⲣⲉϥ ϩⲙ̅ 
<ed_line n="22"/>ⲡϣⲱ̅ · ⲟⲩⲇⲉ ⲟⲛ ⲛⲉⲕⲥⲟⲩⲛ̅ ⲡⲉϥϩⲟ ⲟⲩⲇⲉ ⲡⲓⲛⲉ ⲙ̅ 
<ed_line n="23"/>ⲡⲉϥⲥⲱⲙⲁ̅ · ⲟⲩⲇⲉ ⲧⲉϥⲙⲛⲧ̅ⲛⲟϭ · ⲟⲩⲇⲉ ⲙ ⲉⲕⲥⲱⲧⲙ̅ 
<ed_line n="24"/>ⲉ ⲧⲉⲥⲙⲏ̅ ⲛ̅ ⲗⲁⲁⲩ · 
<ed_line n="25"/>□ Ⲡϣⲏⲣⲉ ⲅⲁⲣ ⲛⲁⲥⲟⲩⲛ̅ ⲡⲉϥⲉⲓ̈ⲱⲧ̅ ⲁⲛ ⲙ̅ⲙⲓⲛ ⲙ̅ⲙⲟϥ · 
<ed_line n="26"/>ⲟⲩⲇⲉ ⲧⲉϥⲙⲁⲁⲩ · ⲟⲩⲇⲉ ⲡⲉϥⲥⲟⲛ ⲟⲩⲇⲉ ⲡⲉϥϣⲃⲏⲣ̅ · 
<ed_line n="27"/>ⲙⲛ̅ ϣϭⲟⲙ ⲅⲁⲣ ⲉⲥⲟⲩⲛ̅ ⲡⲉϥϩⲟ̅ ϩⲛ̅ ⲛ̅ ⲧⲁⲫⲟⲥ · ⲁⲩⲱ 
<ed_line n="28"/>ⲛⲉϥⲥⲡⲟⲧⲟⲩ · 
</cb>
<cb n="2"> ⲁⲩⲥⲣⲟϥⲣⲉϥ ⲡϣⲁ̅ ⲁϥⲗⲟϥⲗⲉϥ · ⲛ̅ ⲃⲁⲗ 
<ed_line n="29"/>ⲁⲩϣⲧⲁⲙ · ⲡⲁⲩⲁⲛ ⲙ̅ ⲡⲉϥϩⲟ̅ ⲁϥⲡⲱⲱⲛⲉ · ⲙⲛ̅ 
<ed_line n="30"/>ϣϭⲟⲙ ⲇⲉ ⲉⲥⲟⲩⲛ̅ ⲗⲁⲁⲩ ⲛ̅ ϩⲏⲧⲟⲩ · ⲉⲃⲟⲗ ϫⲉ ⲁⲩⲣ̅ 
<ed_line n="31"/>ϣⲟⲉⲓϣ ⲧⲏⲣⲟⲩ ⲛ̅ϭⲓ ⲛ̅ ⲥⲱⲙⲁ ϩⲛ̅ ⲛ̅ ⲧⲁⲫⲟⲥ ⲁⲩⲧⲁⲕⲟ̅ 
<ed_line n="32"/>ⲅⲁⲣ ⲁⲩⲱ ⲙⲛ̅ ϣⲱϫⲡ̅ ⲛ̅ ϩⲏⲧⲟⲩ ⲛⲁϩⲣⲁⲛ · 
<ed_line n="33"/>□ Ⲙⲛ̅ϣϭⲟⲙ ⲅⲁⲣ ⲙ̅ⲙⲟⲛ ⲉⲥⲟⲩⲛ̅ ⲟⲩⲕⲉⲉⲥ ⲉ ⲧⲣⲉ 
<ed_line n="34"/>ⲩⲧⲟϭϥ̅ ⲉ ⲡⲉϥⲥⲱⲙⲁ̅ ⲙ̅ⲙⲓⲛ ⲙ̅ⲙⲟϥ · ⲉ ⲃⲟⲗ ϫⲉ 
<ed_page n="6"/>
<ed_line n="1"/>ⲡⲕⲁⲥ ϭⲟ
</cb>
</pb>
<pb xml:id="148a">
<cb n="1">ⲗⲡ̅ ⲉ ⲃⲟⲗ ⲉ ⲙⲛ̅ ⲥⲁⲣⲝ̅ ϩⲱⲃⲥ̅ ⲙ̅ⲙⲟϥ · 
<ed_line n="2"/>ⲟⲩⲇⲉ ⲟⲛ ⲉⲙⲡⲁⲧⲉ ⲧⲥⲁⲣⲝ̅ ⲗⲟϥⲗⲉϥ ⲉⲧ ϭⲟⲟⲗⲉ ⲉ ⲡⲕⲁⲥ · 
<ed_line n="3"/>ⲙⲛ̅ ϣϭⲟⲙ ⲙ̅ⲙⲟⲕ ⲉ ⲥⲉⲟⲩⲱⲛϥ̅ ϫⲉ ⲡⲁ ⲛⲓⲙ ⲡⲉ · 
<ed_line n="4"/>□ Ⲛ̅ⲧⲁ ⲛⲓⲙ ⲅⲁⲣ ⲉⲛⲉϩ ⲥⲟⲩⲛ̅ ⲟⲩⲕⲁⲥ ⲉ ⲃⲟⲗ ϩⲛ̅ ⲙ̅ 
<ed_line n="5"/>ⲙⲉⲗⲟⲥ · ⲏ̅ ⲛⲓⲙ ⲡⲉⲧ ⲛⲁϣⲧⲁⲙⲟⲛ̅ ⲉ ⲡⲁⲩⲁⲛ̅ ⲛ̅ ⲟⲩⲁ̅ 
<ed_line n="6"/>ⲉ ⲁϥⲙⲟⲩ · ⲙⲛ̅ ϣϭⲟⲙ ⲅⲁⲣ ⲉ ⲧⲣⲉ ⲕⲉⲓ̈ⲙⲉ ⲉⲛⲕⲉⲉⲥ ⲛ 
<ed_line n="7"/>ⲁⲇⲁⲙ · ⲏ̅ ⲁϣ ⲛⲉ ⲛⲁⲡⲣⲟⲫⲏⲧⲏⲥ · ⲏ̅ ⲁϣ 
</cb>
<cb n="2"> ⲛⲉ ⲛ̅ 
<ed_line n="8"/>ⲥⲱⲙⲁ ⲛ ⲙ̅ ⲡⲁⲧⲣⲓⲁⲣⲭⲏⲥ · ⲏ̅ ⲛⲁ ⲛ ⲁⲡⲟⲥⲧⲟⲗⲟⲥ · 
<ed_line n="9"/>ⲥⲉⲡⲁϩⲧ̅ ⲉ ⲃⲟⲗ ⲧⲏⲣⲟⲩ ϩⲙ̅ ⲡⲕⲁϩ · ⲛⲉⲩⲁⲡⲏⲩⲉ ⲙⲛ̅ 
<ed_line n="10"/>ⲛⲉⲩⲥⲱⲙⲁ ⲡⲁϩⲧ̅ ⲉ ⲃⲟⲗ · 
<ed_line n="11"/>□ Ⲉⲣϣⲁⲛ ⲡϣⲏⲣⲉ ϣⲓⲛⲉ ⲛ̅ⲥⲁ ⲡⲉϥⲉⲓⲱⲧ̅ ϥⲛⲁⲥⲉⲟⲩⲱⲛϥ̅ 
<ed_line n="12"/>ⲁⲛ ϩⲙ̅ ⲡⲉⲙϩⲁⲁⲩ · ⲟⲩⲇⲉ ⲟⲩϣⲃⲏⲣ̅ ⲙ̅ ⲡⲉϥϣⲃⲏⲣ̅ 
<ed_line n="13"/>ⲟⲩⲇⲉ ⲟⲩⲥⲟⲛ ⲙ̅ ⲡⲉϥⲥⲟⲛ · ⲁⲩⲱ ϥⲛⲁϭⲙ̅ ⲡⲣⲁⲛ̅ ⲛ̅ 
<ed_line n="14"/>ⲗⲁⲁⲩ ⲁⲛ ⲉⲥⲉⲟⲩⲱⲛϥ̅ ϫⲉ ⲛ̅ⲧⲟϥ ⲡⲉ ϩⲛ̅ ⲟⲩⲙⲉ̅ · ⲁⲩⲱ 
</cb>
</pb>
<pb xml:id="148b">
<cb n="1"> 
<ed_line n="15"/>ⲛⲉϥⲥⲟⲩⲛ̅ ⲡⲉϥⲉⲓ̈ⲛⲉ ⲉ ⲃⲟⲗ ϫⲉ ⲁⲩⲣ̅ϣⲟⲉⲓϣ · ϩⲙ̅ ⲡⲉ
<ed_line n="16"/>ⲙϩⲁⲁⲩ · ⲉⲙⲛ̅ ⲥⲙⲟⲧ̅ ⲛ̅ ⲗⲁⲁⲩ ⲛ̅ ⲣⲱⲙⲉ ⲛ̅ ϩⲏⲧⲟⲩ · 
<ed_line n="17"/>ⲡⲣⲱⲙⲉ ⲅⲁⲣ ϫⲟⲟⲣⲉ ⲉ ⲃⲟⲗ ϩⲓϫⲙ̅ ⲡϩⲟ ⲙ̅ ⲡⲕⲁϩ 
<ed_line n="18"/>ⲧⲏⲣϥ̅ · ⲁⲩⲱ ϥ̅ⲡⲁϩⲧ̅ ⲉ ⲃⲟⲗ ϩⲙ̅ ⲙⲁ̅ ⲛⲓⲙ · ⲉⲣⲉ 
<ed_line n="19"/>ⲡⲕⲁϩ ⲅⲁⲣ ϭⲏⲩ ϩⲛ̅ ⲛ̅ ⲧⲁⲫⲟⲥ · ⲙⲛ̅ ⲛⲉ ⲙϩⲁⲁⲩ · 
<ed_line n="20"/>ⲁⲩⲱ ⲁ ⲙⲁ̅ ⲛⲓⲙ ⲙⲟⲩϩ ϩⲛ̅ ⲧⲉⲓⲁⲃⲉ ⲛ̅ ⲛⲉⲧ ⲙⲟⲟⲩⲧ̅ · 
<ed_line n="21"/>□ Ⲡⲕⲁϩ ⲟⲛ ⲁϥϣⲱⲡⲉ ⲛ ⲟⲩⲙ̅ϩⲁⲁⲩ ⲛ̅ ⲟⲩⲱⲧ̅ ⲛ̅ ⲛⲉⲧ 
<ed_line n="22"/>ⲙⲟⲟⲩⲧ̅ · ⲟⲩⲣⲱⲙⲉ ⲛ̅ ⲟⲩⲱⲧ̅ ⲡⲉ ⲛⲧ ⲁⲩ
</cb>
<cb n="2">ϫⲓⲧϥ̅ ⲉ ⲃⲟⲗ 
<ed_line n="23"/>ϩⲙ̅ ⲡⲕⲁϩ · ϩⲉⲛϣⲟ̅ ⲛ̅ ϣⲟ̅ ⲙⲛ̅ ϩⲉⲛⲧⲃⲁ̅ ⲛ̅ ⲧⲃⲁ̅ ⲛⲉ 
<ed_line n="24"/>ⲛⲧⲁⲩⲧⲟⲙⲥⲟⲩ ⲛ̅ ϩⲏⲧϥ̅ · 
<ed_line n="25"/>□ Ⲁ ⲙⲁ̅ ⲛⲓⲙ ⲙⲟⲩϩ ⲛ̅ ⲛⲉⲧ ⲙⲟⲟⲩⲧ̅ · ⲑⲁⲗⲁⲥⲥⲁ̅ 
<ed_line n="26"/>ⲙⲛ̅ ⲛⲓ̈ⲉⲣⲱⲟⲩ · ⲡⲕⲁϩ ⲙⲛ̅ ⲛ̅ ⲧⲟⲩⲉⲓ̈ⲏ̅ · ⲛⲉ ⲑⲏⲣⲓⲟⲛ 
<ed_line n="27"/>ⲙⲛ̅ ⲛ̅ ϩⲁⲗⲁⲧⲉ ⲁⲩⲟⲩⲱⲙ ⲁⲩⲥⲉⲓ ⲉ ⲃⲟⲗ ϩⲛ̅ ⲛ̅ ϩⲁⲧⲃⲉⲥ 
<ed_line n="28"/>ⲛ̅ ⲛⲉⲧ ⲙⲟⲟⲩⲧ̅ · ⲁⲩⲱ ⲁⲙⲛ̅ⲧⲉ ⲁϥⲙⲟⲩϩ ⲉ ⲃⲟⲗ ϩⲛ̅ 
<ed_line n="29"/>ⲛⲉⲯⲩⲭⲏ̅ ⲉⲩⲙⲏⲣ̅ · 
</cb>
</pb>
<pb xml:id="149a">
<cb n="1"> ⲱ̅ ⲡⲉ ⲡⲗⲁⲥⲙⲁ̅ ⲙ̅ ⲡⲕⲁϩ ⲉⲧ 
<ed_line n="30"/>ⲟϣ ⲛ̅ ⲗⲩⲡⲏ · ⲱ̅ ⲡⲉ ⲡⲗⲁⲥⲙⲁ ⲛ ⲛ̅ ⲣⲱⲙⲉ ⲉϥⲁⲩⲝⲁⲛⲉ 
<ed_line n="31"/>ⲉⲩⲧⲁⲕⲟ̅ · ⲁⲩⲱ ⲉϥϯ ⲟⲩⲱ̅ ϩⲛ̅ ϩⲉⲛⲗⲩⲡⲏ̅ ⲙⲛ̅ ϩⲉⲛⲁ
<ed_line n="32"/>ϣⲁϩⲟⲙ · ⲡⲣⲟⲥ ⲟⲩⲟⲩⲛⲟⲩ ⲡⲉ ⲡⲣⲁϣⲉ ⲛ̅ ⲛⲉⲧ ϩⲓϫⲙ̅ 
<ed_line n="33"/>ⲡⲕⲁϩ · ⲁⲩⲱ ⲛ̅ⲧⲟⲟⲩ ⲉⲛⲉⲩⲙⲉⲉⲩⲉ ⲉ ⲣⲟϥ ϫⲉ ⲟⲩⲛⲟϭ 
<ed_line n="34"/>ⲡⲉ · ϣⲁϥⲱϫⲛ̅ ⲇⲉ ϩⲛ̅ ⲟⲩϭⲉⲡⲏ̅ ⲛ̅ ⲧⲟⲟⲧⲟⲩ · 
<ed_page n="7"/>
<ed_line n="1"/>□ Ⲉⲓⲥ ⲟⲩⲁ̅ ⲅⲁⲣ ⲉϥⲣⲁϣⲉ ⲉϥⲛⲁϫⲓ ⲥϩⲓⲙⲉ ⲁⲩⲱ 
</cb>
<cb n="2"> ⲟⲛ 
<ed_line n="2"/>ϥ̅ⲣⲓⲙⲉ ⲉ ⲣⲟⲥ ⲉ ⲁⲥⲙⲟⲩ · ⲉⲓⲥ ⲟⲩⲁ̅ ⲟⲛ ⲉϥⲣⲁϣⲉ ⲉϫⲛ̅ 
<ed_line n="3"/>ⲛⲉϥϣⲏⲣⲉ · ⲉⲓⲥ ϩⲏⲏⲧⲉ ⲟⲛ ϥ̅ⲣⲓⲙⲉ ⲉϫⲙ̅ ⲡⲉⲩⲧⲁⲫⲟⲥ · 
<ed_line n="4"/>□ Ⲉⲓⲥ ⲟⲩⲁ̅ ⲟⲛ ⲧⲉⲗⲏⲗ ⲉϫⲙ̅ ⲡⲉϥⲉⲓ̈ⲱⲧ̅ ⲙⲛ̅ⲛ̅ⲥⲱⲥ 
<ed_line n="5"/>ⲉϥⲛⲉϩⲡⲉ̅ ⲉⲩⲧⲱⲙ̅ⲥ ⲙ̅ⲙⲟϥ · ⲟⲩ ⲅⲁⲣ ⲡⲉ ⲡϩⲏⲩ ⲙ̅ 
<ed_line n="6"/>ⲡⲣⲱⲙⲉ · ⲟⲩϩⲏⲃⲉ ⲡⲉ ⲡⲣⲱⲙⲉ ⲉⲙⲛ̅ ⲥⲟⲗⲥⲗ̅ ⲛ̅ ϩⲏⲧϥ̅ · 
<ed_line n="7"/>ⲙⲛ̅ ϣϭⲟⲙ ⲉ ⲡⲁⲣⲁⲙⲩⲑⲓⲍⲉ ⲙ̅ ⲡⲉⲧ ⲛⲁⲧⲁⲕⲟ̅ · ⲟⲩⲇⲉ 
<ed_line n="8"/>ϥ̅ϣⲟⲟⲡ̅ ⲁⲛ ⲛ̅
</cb>
</pb>
<pb xml:id="149b">
<cb n="1">ϭⲓ ⲡⲉⲧⲛⲁⲥⲗ̅ⲥⲱⲗϥ̅ · ⲟⲩⲣⲱⲙⲉ ⲡⲉ 
<ed_line n="9"/>ⲛ̅ⲧⲉϥϩⲉ ⲛ̅ⲧⲟϥ ϩⲱⲱϥ ϣⲁϥⲙⲟⲩ · ⲟⲩ ⲛ ⲟⲩϣⲃⲏⲣ 
<ed_line n="10"/>ⲛⲁⲡⲁⲣⲁⲕⲁⲗⲉⲓ ⲙ̅ ⲡⲉϥϣⲃⲏⲣ̅ ⲛ̅ⲧⲟϥ ϩⲱⲱϥ ϥ̅ϩⲩⲡⲟ
<ed_line n="11"/>ⲕⲓⲥⲑⲁⲓ ⲙ̅ ⲡⲙⲟⲩ · ⲟⲩ ⲛ ⲟⲩⲡⲣⲟⲫⲏⲧⲏⲥ ⲛ̅ⲧⲉ ⲡⲛⲟⲩⲧⲉ 
<ed_line n="12"/>ⲛⲁⲥⲗ̅ⲥⲱⲗⲟⲩ · ⲁⲗⲗⲁ ⲛ̅ⲧⲟⲟⲩ ⲥⲉⲛⲁⲥⲱⲧⲙ̅ ⲛ̅ⲥⲱϥ ⲁⲛ · 
<ed_line n="13"/>ⲟⲩⲇⲉ ⲣⲱ̅ ⲙ̅ⲡ ⲟⲩⲡⲓⲥⲧⲉⲩⲉ ⲉ ⲡⲛⲟⲩⲧⲉ ⲛ̅ ⲧ̅ⲡⲉ̅ · ⲟⲩⲇⲉ 
<ed_line n="14"/>ⲙ̅ⲡ ⲟⲩⲉⲓ̈ⲣⲉ ⲙ̅ ⲡⲉϥⲱϣ ϣⲁⲛⲧ ⲟⲩϩⲉ̅ ⲉ ϩⲣⲁⲓ̈ ⲉ ⲡⲙⲟⲩ · 
<ed_line n="15"/>□ Ⲉⲧⲓ̅ ⲅⲁⲣ ϥ̅ϭⲟⲛⲧ̅ ⲉ ⲡⲣⲱⲙⲉ ⲉⲧⲃⲉ ⲧⲉϥⲡⲁⲣⲁⲃⲁ
</cb>
<cb n="2"> 
<ed_line n="16"/>ⲥⲓⲥ · ϩⲉⲛ ⲁⲧ ϫⲟⲟⲩ ⲁⲩⲱ ϩⲉⲛ ⲁⲧ ⲧⲁⲩⲟⲟⲩ ⲛⲉ ⲛⲧⲁⲕⲟ̅ · 
<ed_line n="17"/>ⲙ̅ ⲡⲣⲱⲙⲉ · 
<ed_line n="18"/>□ Ⲛ̅ⲕⲁ ⲅⲁⲣ ⲛⲓⲙ ϫⲓ ⲙ̅ ⲡⲣⲱⲙⲉ ⲛ̅ ϭⲟⲛⲥ̅ ⲉⲧⲃⲉ 
<ed_line n="19"/>ⲧⲉϥⲡⲁⲣⲁⲃⲁⲥⲓⲥ · ⲡϣⲱⲛⲉ ⲙⲛ̅ ⲡⲟⲥⲉ ⲙⲛ̅ ⲡⲗⲩⲡⲏ · 
<ed_line n="20"/>ⲡϩⲏⲃⲉ ⲙⲛ̅ ⲡϩⲓⲥⲉ ⲉⲧ ⲕⲱⲧⲉ ⲉ ⲣⲟϥ · ⲡⲁⲣⲟϣ ⲙⲛ̅ 
<ed_line n="21"/>ⲡⲕⲁⲩⲙⲁ · ⲁⲩⲱ ⲡⲕⲱϩⲧ̅ ⲙⲛ̅ ⲛⲉⲑⲏⲣⲓⲟⲛ ⲙⲛ̅ ⲛ̅ ϩⲁ
<ed_line n="22"/>ⲗⲁⲧⲉ ⲙⲛ̅ ⲛ̅ ϫⲁⲧϥⲉ · ⲛⲉ ⲟⲩⲟⲉⲓϣ ⲙⲛ̅ ⲙ̅ 
</cb>
</pb>
<pb xml:id="150a">
<cb n="1"> ⲙⲛⲧ̅ϩⲗ̅ⲗⲟ̅ · 
<ed_line n="23"/>ⲛⲁⲏⲣ̅ ⲙⲛ̅ ⲛ̅ ⲕⲓⲙⲧⲟ̅ · ⲡϩⲟⲟⲩ ⲙⲛ̅ ϯⲱⲧⲉ ⲥⲉⲡⲗⲁⲡⲧⲉⲓ 
<ed_line n="24"/>ⲙ̅ ⲡⲣⲱⲙⲉ · ϣⲁⲣⲉ ⲛⲓⲉⲣⲱⲟⲩ ⲇⲉ ⲟⲛ ⲟⲙⲥϥ̅ · ϣⲁⲩ
<ed_line n="25"/>ⲟⲩⲟⲙϥ̅ ⲇⲉ ⲟⲛ ϩⲓⲧⲛ̅ ⲛ ⲛⲉ ⲑⲏⲣⲓⲟⲛ ϣⲁⲩⲣⲟⲕϩϥ̅ ⲇⲉ 
<ed_line n="26"/>ⲟⲛ ϩⲓⲧⲙ̅ ⲡⲕⲱϩⲧ̅ · ⲁⲩⲱ ϣⲁϥⲧⲁⲕⲟ̅ ϩⲓⲧⲙ̅ ⲡⲙⲟⲩ · 
<ed_line n="27"/>□ Ⲁⲩⲕⲁⲧⲁⲫⲣⲟⲛⲉⲓ̅ ⲙ̅ ⲡⲣⲱⲙⲉ ⲧⲏⲣⲟⲩ ⲛ̅ⲧ ⲉⲣⲉ ϥⲣ̅ 
<ed_line n="28"/>ⲁⲧ ⲥⲱⲧⲙ̅ ⲛ̅ⲥⲁ ⲡⲛⲟⲩⲧⲉ · ⲁⲩⲱ ⲛ̅ⲧ ⲉⲣ ⲟⲩⲛⲟϫϥ̅ ⲉ ⲃⲟⲗ 
<ed_line n="29"/>ϩⲙ̅ 
</cb>
<cb n="2"> ⲡ̅ ⲡⲁⲣⲁⲇⲓⲥⲟⲥ ⲁϥⲉⲓ̈ ⲉ ⲃⲟⲗ ⲉ ⲡⲉⲓ ⲕⲧⲏⲙⲁ ⲉⲧ 
<ed_line n="30"/>ⲙⲏϩ ⲛ̅ ϩⲓⲥⲉ · ⲉⲩⲛ̅ ϩⲏⲧϥ̅ ⲛ̅ϭⲓ ⲛⲉⲫⲑⲟⲛⲟⲥ ⲙⲛ̅ ⲙ̅ 
<ed_line n="31"/>ⲙⲛⲧ̅ⲟⲉⲓⲕ · ⲙⲛ̅ ⲙ̅ ⲡⲟⲣⲛⲓⲁ ⲙⲛ̅ ⲙ̅ ⲙⲛⲧ̅ⲣⲉϥϣⲙ̅ϣⲉ 
<ed_line n="32"/>ⲉⲓ̈ⲇⲱⲗⲟⲛ · ⲛⲁⲓ̈ ⲅⲁⲣ ⲛⲉ ⲛⲧⲁ ⲡⲣⲱⲙⲉ ⲙⲟⲩ ⲉⲧⲃⲏⲏⲧⲟⲩ · 
<ed_line n="33"/>□ Ⲛⲁⲓ̈ ⲧⲏⲣⲟⲩ ⲁⲩϣⲱⲡⲉ ⲛ̅ϣⲃⲣ̅ ⲣ̅ ϩⲱⲃ ⲙ̅ ⲡⲙⲟⲩ ⲉ 
<ed_line n="34"/>ϩⲟⲩⲛ ⲉ ⲡⲣⲱⲙⲉ · ⲁⲩⲱ ⲁⲩϩⲟⲕⲟⲩ ⲉ ⲣⲟϥ · ϩⲛ̅ ϩⲉⲛⲁ
<ed_page n="8"/>
<ed_line n="1"/>ⲛⲟⲙⲓⲁ ϫⲉ ⲕⲁⲥ ⲉϥⲉⲟⲩⲱϣϥ̅ · ⲡⲣⲱⲙⲉ ⲅⲁⲣ ⲛ̅ ⲟⲩⲟ
</cb>
</pb>
<pb xml:id="150b">
<cb n="1"> 
<ed_line n="2"/>ⲉⲓϣ ⲛⲓⲙ ⲙⲛ̅ⲧϥ̅ ⲗⲁⲁⲩ ⲛ ⲁⲡⲟⲗⲁⲩⲥⲓⲥ ⲛ̅ ⲗⲁⲁⲩ ⲛ̅ 
<ed_line n="3"/>ⲥⲏⲩ · ⲛ̅ⲧⲁϥⲉⲩⲫⲣⲁⲛⲉ ⲅⲁⲣ ⲛ ⲁϣ ⲛ̅ ⲟⲉⲓϣ ⲉⲛⲉϩ ⲛ̅ϭⲓ 
<ed_line n="4"/>ⲡⲣⲱⲙⲉ · 
<ed_line n="5"/>□ Ⲁⲣⲁ̅ ⲁϥⲉⲩⲫⲣⲁⲛⲉ ⲉϥϩⲛ̅ ⲧⲙⲏⲧⲣⲁ ⲛ̅ ⲧⲉϥⲙⲁⲁⲩ · 
<ed_line n="6"/>ⲛ ⲁϣ ⲛ̅ ϩⲉ ⲉϥⲛⲁⲉⲩⲫⲣⲁⲛⲉ ⲉϥⲟⲧⲡ̅ ⲉ ϩⲟⲩⲛ ⲉ ⲡⲕⲁⲕⲉ 
<ed_line n="7"/>ⲙⲛ̅ ⲡⲉⲥϯⲃⲱⲱⲛ ⲉϥϩⲏϣ ⲁⲩⲱ ⲉϥϭⲏⲩ ⲛ̅ ⲥⲁ̅ ⲥⲁ̅ ⲛⲓⲙ 
<ed_line n="8"/>ϩⲙ̅ ⲡⲉⲥⲛⲟϥ ⲛ ⲧ̅ⲕⲁⲗⲁϩⲏ · ⲁⲗⲗⲁ ⲉϥⲛⲏⲩ ⲉ ⲃⲟⲗ 
<ed_line n="9"/>ϩⲛ̅ ⲧⲟⲟⲧⲉ ⲁϥⲉⲩⲫⲣⲁⲛⲉ · 
</cb>
<cb n="2"> ⲛⲉϥⲕⲓⲛⲇⲏⲛⲉⲩⲉ ⲅⲁⲣ ⲛ̅ 
<ed_line n="10"/>ϩⲟⲩⲟ̅ ⲉ ⲧⲣⲉ ϥⲙⲟⲩ · ⲁⲗⲗⲁ ⲁϥⲉⲩⲫⲣⲁⲛⲉ ⲉϥϩⲛ̅ 
<ed_line n="11"/>ⲕⲟⲩⲛⲥ̅ ⲛ̅ ⲧⲉϥⲙⲁⲁⲩ ⲁⲩⲱ ⲉϥϫⲓ ⲉⲕⲓⲃⲉ · ⲛ ⲁϣ ⲛ̅ ϩⲉ 
<ed_line n="12"/>ϥ̅ϫⲓϣⲕⲁⲕ ⲉ ⲃⲟⲗ ⲁⲩⲱ ϥ̅ⲣⲓⲙⲉ · 
<ed_line n="13"/>□ Ⲡⲉⲧⲙⲟⲧⲛ̅ ⲅⲁⲣ ⲙ ⲉϥϫⲓϣⲕⲁⲕ ⲉ ⲃⲟⲗ ⲟⲩⲇⲉ ⲙ 
<ed_line n="14"/>ⲉϥⲣⲓⲙⲉ · ⲁⲗⲗⲁ ⲉϥⲟ̅ ⲛ̅ ϣⲏⲣⲉ ⲕⲟⲩⲓ̈ ⲁⲩⲱ ⲉϥⲥⲩⲣⲁ̅ 
<ed_line n="15"/>ϩⲙ̅ ⲡⲕⲁϩ ⲁϥⲉⲩⲫⲣⲁⲛⲉ · 
<ed_line n="16"/>□ Ⲛ ⲁϣ ⲛ̅ ϩⲉ ⲉϥⲛⲁⲉⲩⲫⲣⲁⲛⲉ · ⲉϥϩⲩⲡⲟⲕⲓⲥⲑⲉ ⲉ 
<ed_line n="17"/>ⲧⲣⲉ ⲟⲩ 
</cb>
</pb>
<pb xml:id="151a">
<cb n="1"> ⲧⲃ̅ⲛⲏ̅ ⲉⲓ̈ ⲉ ϫⲱϥ ⲛϥ̅ⲣⲁϩⲧϥ̅ ⲛϥ̅ⲙⲟⲩ · ⲁⲩⲱ 
<ed_line n="18"/>ⲣⲱϥ ⲡⲏϣ ⲛ̅ ϫⲓϩ ϩⲓ ⲉⲓⲧⲛ̅ · ϩⲓⲧⲙ̅ ⲡⲥⲩⲣⲁ̅ ϩⲓ ⲡⲉⲥⲏⲧ̅ · 
<ed_line n="19"/>□ Ⲁⲗⲗⲁ ⲉϣⲱⲡⲉ ⲉϥϣⲁⲛⲣ̅ ⲃⲣ̅ⲣⲉ ϥⲛⲁⲉⲩⲫⲣⲁⲛⲉ · 
<ed_line n="20"/>ⲉϥⲛⲁⲉⲩⲫⲣⲁⲛⲉ ⲛ ⲁϣ ⲛ̅ ϩⲉ · ϥⲛⲁϣⲉⲩⲫⲣⲁⲛⲉ ⲁⲛ · 
<ed_line n="21"/>ⲧⲁⲅⲙⲏ ⲅⲁⲣ ⲛ ⲧ̅ⲙⲛⲧ̅ϣⲏⲣⲉ ϣⲏⲙ ⲕⲱⲧⲉ ⲉ ⲣⲟϥ ⲛ̅ 
<ed_line n="22"/>ⲥⲁ ⲥⲁ̅ ⲛⲓⲙ ϩⲛ̅ ϩⲉⲛⲉⲡⲏⲑⲩⲙⲓⲁ̅ ⲉⲩⲙⲏϩ ⲛ̅ ⲕⲓⲛⲇⲩⲛⲟⲥ · 
<ed_line n="23"/>ⲁⲩⲱ ⲉⲛⲥ̅ⲧⲟ̅ ⲛⲁϥ ⲁⲛ ⲉⲁ ⲁⲩϫⲉ 
</cb>
<cb n="2"> ⲛⲉϥⲙⲟⲩ ⲕⲁⲕⲱⲥ · 
<ed_line n="24"/>ⲁⲗⲗⲁ ⲉϥⲛⲁϫⲓ ⲥϩⲓⲙⲉ ⲛϥ̅ϫⲡⲉ ϣⲏⲣⲉ ϥⲛⲁⲉⲩⲫⲣⲁⲛⲉ · 
<ed_line n="25"/>ⲛ ⲁϣ ⲛ̅ ϩⲉ ⲉϥⲛⲁⲉⲩⲫⲣⲁⲛⲉ · ⲉϥ ϩⲙ̅ ⲡⲣⲟⲟⲩϣ ⲛ 
<ed_line n="26"/>ⲛ̅ ϣⲏⲣⲉ ϫⲉ ⲛⲉⲩⲣ̅ ⲥⲟϭ · ⲁⲗⲗⲁ ⲉϥϣⲁⲛⲣ̅ ϩⲗ̅ⲗⲟ̅ · 
<ed_line n="27"/>ⲁϥⲙ̅ⲧⲟⲛ ⲛ ⲁϣ ⲛ̅ ϩⲉ · ⲉϥⲛⲁⲙ̅ⲧⲟⲛ ⲉⲩ ⲙ̅ⲙⲁⲩ ⲛ̅ϭⲓ 
<ed_line n="28"/>ⲛ̅ ⲕⲓⲛⲇⲩⲛⲟⲥ ⲛ ⲧ̅ⲙⲛⲧ̅ϩⲗ̅ⲗⲟ̅ · 
<ed_line n="29"/>□ Ⲁⲩⲱ ⲉ ⲑⲁⲏ̅ ⲛ̅ ⲛⲁⲓ̈ ⲧⲏⲣⲟⲩ ⲧⲉ ⲡⲣⲟⲥⲇⲟⲕⲓⲁ ⲙ̅ 
<ed_line n="30"/>ⲡⲙⲟⲩ ⲧⲉ ϣⲁⲥⲟⲩⲱⲙ ⲥⲁ ⲧⲉⲯⲩⲭⲏ̅ 
</cb>
</pb>
<pb xml:id="151b">
<cb n="1"> ⲛ̅ ⲑⲉ ⲛ ⲟⲩ
<ed_line n="31"/>ⲕⲱϩⲧ̅ · ⲱ̅ ⲡⲙⲟⲩ ⲡⲁⲓ̈ ⲉϣⲁϥϥⲓ ⲛ̅ϭⲟⲧ̅ ⲛⲓⲙ · ϣⲏⲣⲉ 
<ed_line n="32"/>ϣⲏⲙ ϩⲓ ϩⲗ̅ⲗⲟ · ⲃⲣ̅ⲣⲉ ϩⲓ ⲛⲟϭ ⲛ̅ ⲣⲱⲙⲉ · 
<ed_line n="33"/>□ Ⲟⲩϣⲓ ⲅⲁⲣ ⲁⲛ ⲛ̅ ϩⲏⲗⲏⲕⲓⲁ ⲡⲉⲧ ⲕⲏ̅ ⲉ ϩⲣⲁⲓ̈ ⲙ̅ 
<ed_line n="34"/>ⲡⲙⲟⲩ · ⲁⲗⲗⲁ ϣⲁϥϥⲓ ⲛ ϭⲟⲧ̅ ⲛⲓⲙ · ⲉⲣⲉ ⲡⲣⲱⲙⲉ 
<ed_page n="9"/>
<ed_line n="1"/>ⲅⲁⲣ ϣⲟⲟⲡ̅ ⲛ ⲁϣ ⲛ̅ ϩⲉ · ⲟⲩⲛⲟϭ ⲅⲁⲣ ⲛ̅ ⲗⲩⲡⲏ ⲧⲉ 
<ed_line n="2"/>ⲉ ⲑⲉⲱⲣⲉⲓ ⲙ̅ ⲡⲙⲟⲩ ⲙ̅ ⲡⲣⲱⲙⲉ · ⲙⲛ̅ ⲡⲉϥⲧⲁⲕⲟ̅ · 
<ed_line n="3"/>ⲡϩⲟ̅ ϣⲁϥⲟⲩⲟⲧⲟⲩⲉⲓⲧ̅ ϩⲙ̅ ⲡⲉⲥⲭⲏⲙⲁ̅ ⲙ̅ ⲡⲙⲟⲩ · 
<ed_line n="4"/>ⲙⲛ̅ ⲡⲥⲱⲙⲁ ⲛ̅ⲧⲁϥϭⲃ̅ⲃⲉ · ⲙⲛ̅ ⲧ̅ⲧⲁⲡⲣⲟ̅ 
</cb>
<cb n="2"> ⲉⲧ ϣⲟⲧⲙ̅ · 
<ed_line n="5"/>ⲙⲛ̅ ⲡϥⲱ̅ⲉ ⲛ̅ⲧⲁϥⲗⲱϭϫ̅ · ⲙⲛ̅ ⲛ̅ⲃⲁⲗ ⲉⲛⲧ ⲁⲩⲥⲱⲧⲣ̅ · 
<ed_line n="6"/>ⲁⲩϣⲧⲁⲙ · ⲙⲛ̅ ⲙ̅ ⲙⲉⲗⲟⲥ ⲉⲧⲉ ⲛ̅ⲥⲉⲕⲓⲙ ⲁⲛ · 
<ed_line n="7"/>□ Ⲡⲥⲉⲉⲡⲉ ⲅⲁⲣ ⲙ̅ ⲡⲥⲱⲙⲁ̅ ⲉⲧ ϩⲙ̅ ⲡⲕⲁϩ · ⲧⲥⲁⲣⲝ̅ 
<ed_line n="8"/>ⲉⲛⲧ ⲁⲥⲥⲣⲟϥⲣⲉϥ · ⲙⲛ̅ ⲙ̅ ⲙⲟⲩⲧ̅ ⲉⲛⲧ ⲁⲩⲣ̅ ϫⲟⲟⲗⲉⲥ · 
<ed_line n="9"/>ⲙⲛ̅ ⲡ ⲕⲉ ⲥⲉⲉⲡⲉ ⲉⲛⲧ ⲁⲩⲃⲱϣ · ⲛⲉϣⲧⲙ̅ ⲟⲩⲱⲛ̅ ⲉⲛⲧ 
<ed_line n="10"/>ⲁⲩⲃⲱⲗ ⲉ ⲃⲟⲗ · ⲙⲛ̅ ⲛ̅ ⲁⲗⲕⲥ̅ ⲉⲛⲧ ⲁⲩϣⲟⲟⲩⲉ · ⲙⲛ̅ 
<ed_line n="11"/>ⲡϣⲟⲉⲓϣ 
</cb>
</pb>
<pb xml:id="152a">
<cb n="1"> ⲉⲧ ⲛⲁϣⲱϥ · ⲟⲩ ⲗⲁⲁⲩ ⲅⲁⲣ ⲡⲉ ⲡⲣⲱⲙⲉ 
<ed_line n="12"/>ⲁⲩⲱ ⲉϥⲟ̅ ⲛ̅ ⲑⲉ ⲛ ⲟⲩϩⲣⲏⲣⲉ ⲛ̅ ⲭⲟⲣⲧⲟⲥ ⲉϣⲁϥϣⲟⲟⲩⲉ · 
<ed_line n="13"/>ⲛϥ̅ⲥⲣⲟϥⲣⲉϥ · ⲛ̅ ⲑⲉ ⲛ ⲟⲩϣⲉ̅ ⲉϣⲁϥⲣⲟⲕϩϥ̅ ϩⲓⲧⲛ̅ 
<ed_line n="14"/>ⲟⲩⲕⲱϩⲧ̅ ⲛϥ̅ⲱϫⲛ̅ · ⲙⲛ̅ⲛ̅ⲥⲁ ⲡⲧⲁⲕⲟ̅ ⲅⲁⲣ ⲙ̅ ⲡⲣⲱⲙⲉ 
<ed_line n="15"/>ⲙⲛ̅ ⲧⲉϥⲙⲛⲧ̅ⲉⲃⲓⲏⲛ̅ ⲉⲧ ⲛⲁϣⲱⲥ · 
<ed_line n="16"/>□ Ⲁ ⲡⲛⲟⲩⲧⲉ ϭⲙ̅ ⲡϣⲓⲛⲉ ⲙ̅ ⲡⲉϥⲡⲗⲁⲥⲙⲁ̅ ⲙ̅ⲙⲓⲛ 
<ed_line n="17"/>ⲙ̅ⲙⲟϥ · ⲡⲁⲓ̈ ⲉⲛⲧ ⲁϥⲧⲁⲙⲓⲟϥ · ⲕⲁⲧⲁ ⲡⲉϥ ⲉⲓ̈
</cb>
<cb n="2">ⲛⲉ 
<ed_line n="18"/>ⲙⲛ̅ ⲧⲉϥϩⲓⲕⲱⲛ · ϫⲉ ⲕⲁⲥ ⲉⲛⲉϥϣⲱⲡⲉ ⲛ̅ ⲟⲩϫⲣⲟ̅ ⲛ̅ϭⲓ 
<ed_line n="19"/>ⲡⲙⲟⲩ · ⲛϥ̅ϣⲟⲩϣⲟⲩ ⲙ̅ⲙⲟϥ ϫⲉ ⲁⲓ̈ϫⲣⲟ̅ ⲉ ⲡⲣⲱⲙⲉ · 
<ed_line n="20"/>□ Ϥ̅ⲡⲟⲗⲉⲙⲉⲓ ⲅⲁⲣ ⲙⲛ̅ ⲡⲣⲱⲙⲉ ⲛ̅ ⲟⲩⲟⲉⲓϣ ⲛⲓⲙ ⲛ̅ϭⲓ 
<ed_line n="21"/>ⲡⲇⲓⲁⲃⲟⲗⲟⲥ · ⲁⲩⲱ ⲁϥϥⲓⲧϥ̅ ⲛ ⲁⲓⲭⲙⲁⲗⲱⲧⲟⲥ · ϩⲛ̅ 
<ed_line n="22"/>ⲧⲕⲁⲕⲓⲁ ⲙ̅ ⲡⲙⲟⲩ · ⲙⲛ̅ ⲙ̅ ⲡⲩⲗⲏ ⲛ ⲁⲙⲛ̅ⲧⲉ · ⲉϥ
<ed_line n="23"/>ⲛⲟⲩϫⲉ ⲉ ⲡⲣⲱⲙⲉ ⲛ ⲟⲩⲟⲉⲓϣ ⲛⲓⲙ ⲛ̅ ⲛⲉϥⲁⲛⲟⲙⲓⲁ · 
<ed_line n="24"/>ϣⲁⲛⲧϥ̅ ⲟⲣϫϥ̅ ϩⲁ ⲧⲟⲟ
</cb>
</pb>
<pb xml:id="152b">
<cb n="1">ⲧϥ̅ ⲙ̅ ⲡⲙⲟⲩ · ⲁⲩⲱ ⲁϥⲟⲣⲃⲉϥ̅ 
<ed_line n="25"/>ⲉ ϩⲟⲩⲛ ⲉ ⲡⲉϣⲧⲉⲕⲟ̅ · ⲛ ⲁⲙⲛ̅ⲧⲉ · ⲉⲧⲃⲉ ⲡⲁⲓ̈ ⲙ̅ⲡⲉ 
<ed_line n="26"/>ⲧⲉⲯⲩⲭⲏ ϭⲙ̅ϭⲟⲙ ⲉⲥⲙⲏⲣ̅ ϩⲙ̅ ⲡⲕⲁⲕⲉ ⲉ ⲧⲣⲉ ⲥⲣ̅ ⲃⲟⲗ 
<ed_line n="27"/>ϩⲛ̅ ⲙ̅ ⲙⲁ̅ ⲛ̅ ⲱⲧⲡ̅ ⲉ ϩⲟⲩⲛ ⲛ̅ ⲛⲉⲧⲙⲟⲟⲩⲧ · 
<ed_line n="28"/>□ Ⲉⲧⲃⲉ ⲡⲁⲓ̈ ⲁ ⲡⲓⲱⲧ ⲧⲛ̅ⲛⲟⲟⲩ ⲙ̅ ⲡⲉϥϣⲏⲣⲉ ⲉϫⲙ̅ 
<ed_line n="29"/>ⲡⲕⲁϩ ⲉⲙⲛ̅ ⲥⲁⲣⲝ̅ ⲙ̅ⲙⲟϥ ⲉ ⲃⲟⲗ ϫⲉ ⲟⲩⲡⲛⲁ̅ ⲡⲉ 
<ed_line n="30"/>ⲉϥⲟⲩⲁⲁⲃ · ⲁϥ ⲧⲣⲉ ϥⲣ̅ ⲥⲁⲣⲝ̅ ϩⲛ̅ ⲧⲕⲁⲗⲁϩⲏ̅ ⲛ 
<ed_line n="31"/>ⲧ̅ⲡⲁⲣⲑⲉⲛⲟⲥ ⲉ ⲁϥϣⲱⲡⲉ 
</cb>
<cb n="2"> ⲛ̅ ⲣⲱⲙⲉ ⲛ̅ϭⲓ ⲡⲛⲟⲩⲧⲉ · ⲉ 
<ed_line n="32"/>ⲧⲣⲉ ϥⲛⲟⲩϩⲙ̅ ⲙ̅ ⲡⲉ ⲛⲧ ⲁϥⲥⲱⲣⲙ̅ ⲁⲩⲱ ⲛϥ̅ⲥⲱⲟⲩϩ 
<ed_line n="33"/>ⲉ ϩⲟⲩⲛ ⲛ̅ ⲛⲉⲧϫⲟⲟⲣ ⲉ ⲃⲟⲗ ϩⲓⲧⲙ̅ ⲡⲉ ⲡⲑⲟⲛⲟⲥ ⲙ̅ 
<ed_line n="34"/>ⲡⲇⲓⲁⲃⲟⲗⲟⲥ · ⲛϥ̅ⲥⲱⲟⲩϩ ⲙ̅ⲙⲟⲟⲩ ⲉ ⲧⲉϥⲁⲅⲉⲗⲏ · 
<ed_page n="10"/>
<ed_line n="1"/>□ Ⲛⲉ ⲛⲧⲁ ⲡⲙⲟⲩ ϫⲟⲟⲣⲟⲩ ⲉ ⲃⲟⲗ ⲉ ⲁϥⲡⲉϣ ⲡⲣⲱⲙⲉ · 
<ed_line n="2"/>ⲛⲁⲓ̈ ⲁ ⲡⲉⲭ̅ⲥ̅ ⲥⲟⲟⲩϩⲟⲩ ⲉ ϩⲟⲩⲛ · ⲉ ⲁϥⲣ̅ ⲡⲣⲱⲙⲉ ⲛ̅ 
<ed_line n="3"/>ⲟⲩⲁ̅ ⲛ̅ ⲕⲉ ⲥⲟⲡ̅ · ⲙⲛ̅ ⲧⲉⲯⲩⲭⲏ̅ ⲙⲛ̅ ⲡⲥⲱⲙⲁ · 
</cb>
</pb>
<pb xml:id="153a">
<cb n="1"> ⲡⲙⲟⲩ 
<ed_line n="4"/>ⲅⲁⲣ ⲁϥⲙⲉⲣ ⲧⲉⲯⲩⲭⲏ ϩⲛ̅ ⲁⲙⲛ̅ⲧⲉ ⲉ ⲁϥⲃⲉⲗ ⲧⲥⲁⲣⲝ̅ 
<ed_line n="5"/>ⲉ ⲃⲟⲗ ϩⲙ̅ ⲡⲕⲁϩ · ⲁϥⲡⲉϣ ⲡⲣⲱⲙⲉ ⲉ ⲥⲛⲁⲩ · 
<ed_line n="6"/>□ Ⲡⲥⲱⲧⲏⲣ ϩⲱⲱϥ ⲓⲥ̅ ⲁϥⲃⲉⲗ̅ⲧⲉ ⲯⲩⲭⲏ̅ ⲉ ⲃⲟⲗ ϩⲛ̅ 
<ed_line n="7"/>ⲛⲉⲥⲙⲣ̅ⲣⲉ · ⲉ ⲁϥⲙⲉⲣ ⲧⲥⲁⲣⲝ̅ ⲇⲉ ⲟⲛ ϩⲛ̅ ⲛⲉϣⲧⲙ̅ 
<ed_line n="8"/>ⲟⲩⲱⲛ̅ · ⲁⲩⲱ ⲁϥⲛ̅ⲧⲟⲩ ⲉ ϩⲟⲩⲛ ⲙ̅ ⲡⲉⲥⲛⲁⲩ · ⲁϥⲁⲁⲩ 
<ed_line n="9"/>ⲛ̅ ⲟⲩⲁ̅ ⲛ ⲟⲩⲱⲧ̅ · ⲧⲉⲯⲩⲭⲏ̅ ⲙⲛ̅ ⲡⲥⲱⲙⲁ̅ · ⲁϥϣⲟⲟⲛϥⲟⲩ 
<ed_line n="10"/>ⲙⲛ̅ ⲛⲉⲩⲉⲣⲏⲩ · 
</cb>
<cb n="2"> ⲁϥϯ ⲙ̅ ⲡⲥⲱⲙⲁ̅ ⲛ̅ ⲧⲉⲯⲩⲭⲏ · ⲁⲩⲱ 
<ed_line n="11"/>ⲧⲉⲯⲩⲭⲏ ⲙ̅ ⲡⲥⲱⲙⲁ̅ · ⲁϥϯ ⲙ̅ ⲡⲟⲣⲅⲁⲛⲟⲛ ⲙ̅ ⲡⲣⲉϥ
<ed_line n="12"/>ϣⲁϫⲉ · ⲁϥϯ ⲛⲁϥ ⲛⲙ̅ ⲙⲉⲗⲟⲥ ⲉⲧ ⲧⲏϣ · 
<ed_line n="13"/>□ Ⲧⲉⲛⲟⲩ ϭⲉ ⲱ̅ ⲧⲉⲯⲩⲭⲏ̅ ⲯⲁⲗⲉⲓ ϩⲙ̅ ⲡⲟⲩⲥⲱⲙⲁ̅ 
<ed_line n="14"/>ⲉⲩⲛ̅ⲧⲉ ⲙ̅ⲙⲁⲩ ⲙ̅ⲡ ⲟⲩⲛⲟⲩⲧⲉ ⲛ̅ ϩⲓⲇⲓⲟⲛ ⲁⲩⲱ ⲛ ⲁⲧ 
<ed_line n="15"/>ⲃⲱⲗ ⲉ ⲃⲟⲗ · ⲉⲧⲃⲉ ⲡⲁⲓ̈ ⲅⲁⲣ ⲛ̅ⲧⲁ ⲡⲉⲭⲥ̅ ⲙⲟⲩ ϩⲁ ⲣⲟⲛ · 
<ed_line n="16"/>ϫⲉ ⲕⲁⲥ ⲁⲛⲟⲛ ⲉⲛⲁⲱⲛϩ̅ ⲛⲙ̅ⲙⲁϥ ϣⲁ ⲉⲛⲉϩ · 
</cb>
</pb>
<pb xml:id="153b">
<cb n="1"> ⲙⲏ̅ 
<ed_line n="17"/>ⲅⲁⲣ ⲉϥⲭⲣⲩⲱⲥⲧⲉ ⲛ ⲟⲩⲙⲟⲩ ⲉ ⲧⲣⲉ ϥⲙⲟⲩ ⲛ̅ ϩⲏⲧϥ̅ · 
<ed_line n="18"/>ⲏ̅ ⲟⲩ ⲣⲱ̅ ⲧⲉ ⲧⲉⲭⲣⲓⲁ ⲉ ⲧⲣⲉ ϥⲣ̅ ⲣⲱⲙⲉ · ⲏ̅ ⲛ̅ⲧⲟϥ ⲉϥⲣ̅ 
<ed_line n="19"/>ⲭⲣⲓⲁ ⲛ̅ϫⲓ ⲥⲁⲣⲝ̅ · ⲉⲛⲧⲟϥ ⲡⲉ ⲡⲛⲟⲩⲧⲉ ⲉⲣⲉ ⲡⲉⲟⲟⲩ 
<ed_line n="20"/>ⲧⲏⲣϥ̅ ⲛ̅ ⲧⲙⲛⲧ̅ⲛⲟⲩⲧⲉ ⲧⲟ̅ ϩⲓⲱⲱϥ · ⲉⲧⲃⲉ ⲡⲁⲓ̈ ⲁϥϩⲩ
<ed_line n="21"/>ⲡⲟⲙⲓⲛⲉ ⲉ ⲡⲉϫⲡⲟ̅ ⲛ ⲛ̅ ⲣⲱⲙⲉ ⲉϣⲁⲩⲙⲟⲩ · ⲉⲛⲧⲟϥ 
<ed_line n="22"/>ⲡⲉ ⲡⲛⲟⲩⲧⲉ ⲡ ⲁⲧ ⲙⲟⲩ ⲙⲁⲩⲁⲁϥ · 
<ed_line n="23"/>□ Ⲉⲧⲃⲉ ⲟⲩ ⲇⲉ ⲁϥⲉⲓ̈ ⲉ ⲡⲉⲥⲏⲧ̅ ⲉϫⲙ̅ ⲡⲕⲁϩ ⲉⲛⲧⲟϥ 
<ed_line n="24"/>ⲡⲉ ⲡⲣ̅ⲣⲟ̅ ⲉⲧⲟ̅ 
</cb>
<cb n="2"> ⲛ ⲣ̅ⲣⲟ̅ ⲉϫⲛ̅ ⲙ̅ ⲡⲏⲩⲉ · ⲛⲓⲙ ⲡⲉ 
<ed_line n="25"/>ⲛⲧⲁϥⲁⲛⲁⲅⲕⲁⲍⲉ ⲙ̅ⲙⲟϥ ⲉϯ ⲙ̅ⲡ ⲉϥⲛ̅ⲟⲩⲟⲉⲓ̈ ⲉ ϩⲟⲩⲛ 
<ed_line n="26"/>ⲉ ⲡⲉⲥ⳨ⲟ̅ⲥ̅ · ⲛϥ̅ⲙⲟⲩ ⲉϥⲣⲁϣⲉ · ⲉⲛⲧⲟϥ ⲡⲉ ⲡⲇⲏ
<ed_line n="27"/>ⲙⲓⲟⲩⲣⲅⲟⲥ ⲙ̅ ⲡⲧⲏⲣϥ̅ · ⲉ ⲁϥϩⲩⲡⲟⲙⲓⲛⲉ ⲉ ⲧⲣⲉ 
<ed_line n="28"/>ⲩϫⲡⲟϥ ϩⲛ̅ ⲟⲩⲙⲓⲧⲣⲁ̅ ⲛ̅ ⲥϩⲓⲙⲉ ⲉ ⲁⲩϭⲟⲟⲗⲉϥ ⲛ̅ 
<ed_line n="29"/>ϩⲉⲛⲧⲟⲉⲓⲥ : 
<ed_line n="30"/>□ Ⲡⲉⲧϭⲟⲟⲗⲉ ⲙ̅ ⲡⲉⲟⲟⲩ ⲧⲏⲣϥ̅ ⲙ̅ ⲡⲉϥⲉⲓⲱⲧ̅ · ⲡ ⲉⲧ 
<ed_line n="31"/>ϩⲙⲟⲟⲥ ϩⲓϫⲛ̅ 
</cb>
</pb>
<pb xml:id="154a">
<cb n="1"> ⲛ̅ ϩⲁⲣⲙⲁ ⲛⲉ ⲭⲉⲣⲟⲩⲃⲓⲛ ⲁⲩϫⲧⲟϥ 
<ed_line n="32"/>ϩⲛ̅ ⲟⲩⲟⲙϥ̅ ⲁϥϫⲓ ⲉⲕⲓⲃⲉ ϩⲛ̅ ⲕⲟⲩⲛⲥ̅ ⲛ ⲟⲩⲥϩⲓⲙⲉ · 
<ed_line n="33"/>ⲛ̅ϭⲓ ⲡⲉⲧ ⲉⲣⲉ ϩⲉⲛⲥⲁⲣⲁⲫⲓⲛ ⲁϩⲉ ⲣⲁⲧⲟⲩ ⲉ ⲣⲟϥ ϩⲛ̅ 
<ed_line n="34"/>ⲟⲩⲥⲧⲱⲧ̅ ⲉⲩϯ ⲉⲟⲟⲩ ⲛ̅ ⲧⲉϥⲙⲛⲧ̅ⲛⲟⲩⲧⲉ · 
<ed_page n="11"/>
<ed_line n="1"/>□ Ⲡⲉⲧ ⲧⲛ̅ⲛⲟⲟⲩⲛⲟⲩ ⲙⲟⲟⲩ ⲉ ⲧⲣⲉ ϥϩⲁⲧⲉ ϩⲛ̅ ⲛⲁⲓ̈ 
<ed_line n="2"/>ⲉⲣⲱⲟⲩ · ⲁⲩⲱ ⲡϩⲟⲩⲙ ⲡⲉ ⲙⲛ̅ ϯⲱⲧⲉ · ⲉϥⲧⲛ̅ⲛⲟⲟⲩ 
<ed_line n="3"/>ⲙ̅ⲙⲟⲟⲩ ⲉ ⲃⲟⲗ ϩⲛ̅ ⲧⲡⲉ̅ · ⲁϥϫⲓ ⲃⲁⲡⲧⲓⲥ
</cb>
<cb n="2">ⲙⲁ ϩⲙ̅ ⲡⲓⲟⲣ
<ed_line n="4"/>ⲇⲁⲛⲏⲥ ϩⲓⲧⲛ̅ ⲟⲩⲣⲱⲙⲉ ⲉϣⲁϥⲙⲟⲩ · ⲡ ⲉⲧ ⲉⲣⲉ ⲡⲧⲏⲣϥ̅ 
<ed_line n="5"/>ϫⲓ ⲟⲩⲟⲉⲓⲛ ⲉ ⲃⲟⲗ ϩⲓ ⲧⲟⲟⲧϥ̅ ⲁⲩⲥⲟϣϥ̅ ϩⲓⲧⲛ̅ ⲛⲓ̈ⲟⲩⲇⲁⲓ̈ · 
<ed_line n="6"/>□ Ⲡ ⲉⲧ ⲉⲣⲉ ⲧⲥⲁϣϥⲉ ⲙ̅ ⲡⲉ ⲙⲛ̅ ⲡⲉⲥⲧⲉⲣⲉⲩⲙⲁ ⲁⲩⲱ 
<ed_line n="7"/>ⲡⲕⲁϩ ⲙⲛ̅ ⲁⲙⲛ̅ⲧⲉ ⲉⲩⲁϣⲉ ⲙ̅ ⲡⲉϥϣⲁϫⲉ ⲁⲩⲁϣⲧϥ̅ 
<ed_line n="8"/>ⲉϫⲛ̅ ⲟⲩⲥ⳨ⲟ̅ⲥ̅ ⲛ̅ ϣⲉ · 
<ed_line n="9"/>□ Ⲡ ⲉⲛⲧ ⲁϥϫⲓ ⲛ ⲟⲩⲕⲁϩ ⲉϥⲙⲟⲟⲩⲧ̅ ⲁϥⲡⲗⲁⲥⲥⲉ ⲙ̅ⲙⲟϥ 
<ed_line n="10"/>ⲛ̅ ⲟⲩⲣⲱⲙⲉ ⲉϥ
</cb>
</pb>
<pb xml:id="154b">
<cb n="1">ⲟⲛϩ̅ ⲁϥϩⲩⲡⲟⲙⲓⲛⲉ ⲉⲩⲥⲱϣ ⲙ̅ⲙⲟϥ · 
<ed_line n="11"/>ϫⲉ ⲕⲁⲥ ϩⲙ̅ ⲡⲉϥⲥⲱϣ ⲉϥⲉⲧⲟⲩϫⲉ ⲡⲣⲱⲙⲉ ⲉⲛⲧ ⲁϥⲃⲱⲕ 
<ed_line n="12"/>ⲉ ⲡⲧⲁⲕⲟ̅ · ϩⲓⲧⲙ̅ ⲡⲉϥⲛⲟⲃⲉ · ⲁϥϯ ⲛ̅ ⲧⲉϥⲯⲩⲭⲏ ⲛ̅ 
<ed_line n="13"/>ⲥⲱⲧⲉ ϩⲁ ⲧⲉⲯⲩⲭⲏ̅ ⲛ ⲛ̅ ⲣⲱⲙⲉ · ⲁϥϯ ⲛ̅ⲧⲉϥⲥⲁⲣⲝ̅ 
<ed_line n="14"/>ⲉⲧ ⲟⲩⲁⲁⲃ ϩⲁ ⲡⲉⲡⲗⲁⲥⲙⲁ ⲧⲏⲣϥ̅ ⲛ ⲁⲇⲁⲙ · ⲁⲩⲱ 
<ed_line n="15"/>ⲡⲉϥⲥⲛⲟϥ ⲁϥⲧⲁⲁϥ ϩⲁ ⲡⲧⲏⲣϥ̅ · ⲁϥϯ ⲛ ⲟⲩⲣⲱⲙⲉ 
<ed_line n="16"/>ϩⲁ ⲟⲩⲣⲱⲙⲉ · ⲁⲩⲱ ⲡⲉϥⲙⲟⲩ ϩⲁ ⲡⲉⲛⲙⲟⲩ · 
<ed_line n="17"/>□ Ⲡⲙⲟⲩ ⲅⲁⲣ ⲉⲧ ⲉⲣⲉ ⲛ̅ ⲣⲱⲙⲉ ⲭⲣⲏ
</cb>
<cb n="2">ⲱⲥⲧⲓ ⲙ̅ⲙⲟϥ · 
<ed_line n="18"/>ⲁⲩⲱ ⲉⲩⲣ̅ ϩⲟⲧⲉ ϩⲏⲧϥ̅ · ⲁϥϣⲱⲡⲉ ⲛⲥ̅ⲙⲟⲩ ϫⲉ ⲁ ⲡⲉⲭⲥ̅ 
<ed_line n="19"/>ⲙⲟⲩ ϩⲁ ⲣⲟⲛ · 
<ed_line n="20"/>□ Ⲧⲁⲓ̈ ⲧⲉ ⲧⲁⲅⲁⲡⲏ ⲛ̅ⲧⲁ ⲡⲉⲭⲥ̅ ⲟⲩⲟⲛϩⲥ̅ ⲉ ⲃⲟⲗ ⲉ 
<ed_line n="21"/>ⲁϥⲙⲟⲩ ϩⲁ ⲣⲟⲛ ⲁⲛⲟⲛ ⲛ̅ ⲣⲉϥⲣ̅ⲛⲟⲃⲉ · ϫⲉ ⲕⲁⲥ ⲉϥⲉ
<ed_line n="22"/>ⲧⲟⲩϫⲟⲛ · ⲛⲓⲙ ⲅⲁⲣ ⲛ̅ ⲇⲓⲕⲁⲓⲟⲥ ⲉⲛⲉϩ ⲡⲉ ⲛⲧ ⲁϥⲙⲟⲩ 
<ed_line n="23"/>ϩⲁ ⲟⲩⲣⲉϥⲣ̅ⲛⲟⲃⲉ ⲛ̅ ⲟⲩⲱⲧ̅ · ⲏ̅ ⲛⲓⲙ ⲉⲓ̈ⲱⲧ ⲡⲉ ⲛⲧ 
<ed_line n="24"/>ⲁϥⲙⲟⲩ ϩⲁ ⲡⲉϥ ϣⲏⲣⲉ 
</cb>
</pb>
<pb xml:id="155a">
<cb n="1"> ⲙ̅ⲙⲓⲛ ⲙ̅ⲙⲟϥ ⲉⲛⲧ ⲁϥϫⲡⲟϥ · 
<ed_line n="25"/>ⲁϣ ⲟⲛ ⲛ̅ ϣⲃⲏⲣ ⲡⲉ ⲛⲧ ⲁϥⲙⲟⲩ ϩⲁ ⲡⲉϥϣⲃⲏⲣ · ⲏ̅ 
<ed_line n="26"/>ⲟⲩⲥⲟⲛ ⲙ̅ ⲙⲉⲣⲓⲧ ϩⲁ ⲡⲉϥⲥⲟⲛ · ⲙ̅ⲡⲉ ⲗⲁⲁⲩ ⲅⲁⲣ 
<ed_line n="27"/>ⲉⲛⲉϩ ⲣ̅ ⲡⲁⲓ̈ ⲉ ⲧⲣⲉ ⲟⲩⲁ̅ ⲙⲟⲩ ϩⲁ ⲟⲩⲁ̅ ϩⲙ̅ ⲡⲉϥ
<ed_line n="28"/>ⲟⲩⲱϣ · ⲏ̅ ϩⲙ̅ ⲡⲉϥϩⲧⲟⲣ ⲙⲁⲩⲁⲁϥ · 
<ed_line n="29"/>□ Ⲡⲉⲭⲥ̅ ⲇⲉ ⲛ̅ⲧⲟϥ ⲁϥⲉⲓ̈ ⲙⲁⲩⲁⲁϥ ϩⲙ̅ ⲡⲉϥϩⲧⲟⲣ 
<ed_line n="30"/>ⲙⲛ̅ ⲧⲉϥⲁⲅⲁⲡⲏ̅ · ⲁⲛⲟⲛ ⲛ̅ ⲣⲉϥⲣ̅ⲛⲟⲃⲉ · ⲟⲩ ⲙⲟⲛⲟⲛ ϫⲉ 
<ed_line n="31"/>ⲁϥⲡⲗⲁⲥⲥⲉ ⲙ̅
</cb>
<cb n="2">ⲙⲟⲛ ⲛ̅ ⲑⲉ ⲛ ⲁⲇⲁⲙ̅ ⲉ ⲁϥ ⲧⲣⲉ 
<ed_line n="32"/>ⲛϣⲱⲡⲉ ⲛ̅ ⲣⲱⲙⲉ · ⲁⲗⲗⲁ ⲛ̅ⲧ ⲉⲣⲉ ⲛⲧⲁⲕⲟ̅ ϩⲙ̅ 
<ed_line n="33"/>ⲡⲛⲟⲃⲉ ⲁϥⲉⲓ̈ ⲁϥϣⲡ̅ ϩⲓⲥⲉ ϩⲁ ⲣⲟⲛ · ⲁⲩⲱ ⲁϥⲧⲁⲛϩⲟⲛ 
<ed_line n="34"/>ϩⲛ̅ ⲧⲉϥⲁⲅⲁⲡⲏ̅ · 
<ed_page n="12"/>
<ed_line n="1"/>□ Ⲙ̅ ⲡⲉⲟⲩⲟⲉⲓϣ ⲅⲁⲣ ⲉⲛⲧ ⲁϥⲡⲗⲁⲥⲥⲉ ⲙ̅ⲙⲟⲛ ϩⲛ̅ 
<ed_line n="2"/>ⲧⲉϥ ϭⲓϫ · ⲛϥ̅ϣⲡ̅ ϩⲓⲥⲉ ⲁⲛ · ⲧⲉⲛⲟⲩ ⲇⲉ ϩⲱⲱϥ 
<ed_line n="3"/>ⲁϥϫⲡⲟⲛ̅ ⲛ̅ ⲕⲉ ⲥⲟⲡ̅ ϩⲓⲧⲙ̅ ⲡϩⲓⲥⲉ ⲙ̅ ⲡⲉϥⲙⲟⲩ · ⲉϥ
<ed_line n="4"/>ⲙⲟⲕϩ̅ ⲛ̅ ϩⲏⲧ̅ ⲛⲙ̅ⲙⲁⲛ̅ ⲛ̅ ⲑⲉ ⲛ̅ⲧⲉⲧ ϯⲛⲁⲁⲕⲉ · 
</cb>
</pb>
<pb xml:id="155b">
<cb n="1"> 
<ed_line n="5"/>ⲁϥϩⲩⲡⲟⲙⲓⲛⲉ ⲅⲁⲣ ⲛⲙ̅ⲙⲁⲛ ⲉⲙⲁⲧⲉ ⲉⲙⲡϥ̅ ⲣⲉⲕϩ̅ 
<ed_line n="6"/>ⲡⲕⲟⲥⲙⲟⲥ ⲉⲩⲥⲱϣ ⲙ̅ⲙⲟϥ ϩⲛ̅ ϩⲉⲛⲙⲁⲥⲧⲓⲅⲝ̅ · ϩⲓⲧⲛ̅ 
<ed_line n="7"/>ⲛ̅ ϭⲓϫ ⲛ ⲛ̅ ⲣⲉϥⲣ̅ⲛⲟⲃⲉ · ⲉ ⲧⲣⲉ ⲩⲙⲟⲩⲟⲩⲧ̅ ⲙ̅ⲙⲟϥ 
<ed_line n="8"/>ⲛ̅ⲥⲉⲧⲟⲙⲥϥ̅ ⲕⲁⲧⲁ ⲑⲉ ⲉⲧ ⲉⲣⲉ ⲡⲉⲡⲣⲟⲫⲏⲧⲏⲥ ϫⲱ ⲙ̅ⲙⲟⲥ 
<ed_line n="9"/>ϫⲉ ⲁⲕϫⲓⲧ̅ ⲉ ϩⲣⲁⲓ̈ ⲉ ⲡⲉⲭⲟⲩⲥ ⲙ̅ ⲡⲙⲟⲩ · 
<ed_line n="10"/>□ Ⲛⲓⲙ ⲡⲉ ⲛⲧⲁϥϫⲓⲧϥ̅ · ⲡⲗⲁⲟⲥ ⲡⲉ ⲛ ⲛ̅ ⲁⲥⲉⲃⲏⲥ ⲛⲁⲓ̈ 
<ed_line n="11"/>ⲉⲛⲧ ⲁϥⲙⲉⲣⲓⲧⲟⲩ ⲉ ⲁⲩⲙⲟⲟⲩⲧϥ̅ · ⲁϥⲉⲓ̈ ⲉ ⲣⲁⲧⲟⲩ ⲉ 
<ed_line n="12"/>ⲧⲟⲩϫⲟⲟⲩ ⲁⲩⲛⲟϣⲡ ⲉ ⲃⲟⲗ ⲛ̅ ⲑⲉ ⲛ ⲟⲩ
</cb>
<cb n="2">ϣϫⲉ · 
<ed_line n="13"/>□ Ⲁⲛⲁⲩ ϭⲉ ⲱ̅ ⲡⲣⲱⲙⲉ ⲉⲛⲧⲟⲩⲉⲓ̈ⲟ̅ ⲛ ⲛ̅ ϣⲏⲣⲉ ⲙ̅ 
<ed_line n="14"/>ⲡⲓⲏ̅ⲗ̅ · ⲉⲛⲧ ⲁⲩⲁⲁⲩ ⲙ̅ ⲡⲉⲛ ϫⲟⲉⲓⲥ · ⲁⲩⲕⲱⲛⲥ̅ ⲙ̅ 
<ed_line n="15"/>ⲡⲉⲥⲡⲓⲣ̅ ⲙ̅ ⲡⲉ ⲛⲧ ⲁϥⲥⲟⲟⲛⲧⲟⲩ · ⲁⲩϯ ϩⲓⲥⲉ ⲙ̅ ⲡⲉ 
<ed_line n="16"/>ⲛⲧⲁϥⲣ̅ ϩⲁϩ ⲙ̅ ⲡⲉⲧ ⲛⲁⲛⲟⲩϥ ⲛⲁⲩ ⲙⲛ̅ ⲛⲉⲩⲉⲓ̈ⲟⲧⲉ · 
<ed_line n="17"/>ⲁⲩⲧⲱⲱⲃⲉ ⲛ̅ ϩⲉⲛⲡⲉⲑⲟⲟⲩ ⲉ ⲡⲙⲁ̅ ⲛ̅ ϩⲉⲛ ⲡⲉⲧ ⲛⲁⲛⲟⲩ · 
<ed_line n="18"/>ⲟⲩⲁⲩⲱⲟⲩ ⲙⲟⲥⲧⲉ ⲉ ⲡⲙⲁ̅ ⲙ̅ ⲡⲙⲉ̅ ⲉⲛⲧ ⲁϥⲙⲉⲣⲓⲧⲟⲩ 
</cb>
</pb>
<pb xml:id="156a">
<cb n="1"> 
<ed_line n="19"/>ⲛ̅ ϩⲏⲧϥ̅ · ⲁⲩⲑⲗⲓⲃⲉ ⲙ̅ ⲡⲉ ⲛⲧ ⲁϥϯ ⲡⲣⲁϣⲉ ⲛⲁⲩ · 
<ed_line n="20"/>ⲡⲉ ⲛⲧ ⲁϥⲧⲟⲩⲛⲉⲥ ⲛⲉⲧ ⲙⲟⲟⲩⲧ̅ ⲛ̅ ϩⲏⲧⲟⲩ ⲉⲩⲛⲁⲩ ⲉ 
<ed_line n="21"/>ⲣⲟϥ · ⲡⲉ ⲛⲧ ⲁϥⲧⲁⲗϭⲉ ⲛ̅ ϭⲁⲗⲉ ⲉ ⲁϥⲧⲃ̅ⲃⲉ ⲛⲉⲧ ⲥⲟⲃϩ̅ · 
<ed_line n="22"/>ⲡⲉ ⲛⲧⲁϥϯ ⲡⲟⲩⲟⲉⲓⲛ ⲛ ⲛ̅ ⲃⲗ̅ⲗⲉ · ⲡⲁⲓ̈ ⲁⲩϩⲟⲧⲃⲉϥ ⲁⲩⲱ 
<ed_line n="23"/>ⲁⲩⲁϣⲧϥ̅ ⲉϫⲛ̅ ⲟⲩϣⲉ̅ · 
<ed_line n="24"/>□ Ⲁⲛⲁⲩ ϭⲉ ⲱ̅ ⲛ̅ ⲣⲱⲙⲉ ⲉⲛ ⲧⲟⲗⲙⲏⲣⲓⲁ ⲛ ⲛ̅ ⲓ̈ⲟⲩⲇⲁⲓ̈ · 
<ed_line n="25"/>ⲁⲩⲉⲓ̈ϣⲉ ⲙ̅ ⲡⲉ ⲛⲧ ⲁϥⲉϣⲧ̅ ⲡⲕⲁϩ · 
</cb>
<cb n="2"> ⲁⲩⲉϥⲧ̅ ⲡⲉ ⲛⲧ 
<ed_line n="26"/>ⲁϥⲧⲁϫⲣⲉ ⲡⲕⲟⲥⲙⲟⲥ ⲉϫⲛ̅ ⲙ̅ⲙⲟⲩ ⲛ̅ ⲉⲓ̈ⲟⲟⲩⲉ · ⲁⲩⲡⲱϣ 
<ed_line n="27"/>ⲙ̅ ⲡⲉ ⲛⲧ ⲁϥϩⲱⲣϭ̅ ⲛ ⲙ̅ ⲡⲏⲩⲉ ϩⲛ̅ ⲧⲉϥⲥⲟⲫⲓⲁ · ⲁⲩ
<ed_line n="28"/>ⲙⲟⲩⲣ̅ ⲙ̅ ⲡⲉ ⲛⲧ ⲁϥϥⲟⲗⲟⲩ ⲉ ⲃⲟⲗ ϩⲛ̅ ⲧⲙⲛⲧ̅ϩⲙ̅ϩⲁⲗ 
<ed_line n="29"/>ⲙ̅ ⲫⲁⲣⲁⲱ̅ · ⲁⲩⲥⲱⲛϩ̅ ⲙ̅ ⲡ ⲉⲧ ⲃⲱⲗ ⲉ ⲃⲟⲗ ⲛ 
<ed_line n="30"/>ⲛ̅ ⲣⲉϥⲣ̅ⲛⲟⲃⲉ · 
<ed_line n="31"/>□ Ⲡⲉ ⲛⲧⲁϥϯ ⲛⲁⲩ ⲛ̅ ⲟⲩⲡⲏⲅⲏ̅ ⲙ̅ ⲙⲟⲟⲩ ⲁϥⲧⲁⲗϭⲉ 
<ed_line n="32"/>ⲡⲉⲩⲉⲓ̈ⲃⲉ ⲁⲩⲧⲥⲟϥ ⲛ ⲟⲩϩⲙ̅ϫ ⲉϥⲟⲟⲃⲉ · ⲁⲩⲱ ⲁⲩⲧⲙⲟϥ 
</cb>
</pb>
<pb xml:id="156b">
<cb n="1"> 
<ed_line n="33"/>ⲛ ⲟⲩⲥⲓϣⲉ ⲉϥ ϩⲛ̅ ⲧⲁⲅⲟⲛⲓⲁ ⲙ̅ ⲡⲙⲟⲩ ϩⲓϫⲙ̅ ⲡⲉⲥ⳨ⲟ̅ⲥ̅ · 
<ed_line n="34"/>ⲉⲙⲛ ⲟ̅ⲩⲣ̅ ⲡⲙⲉⲉⲩⲉ ϫⲉ ⲁϥⲧⲥⲓⲟⲟⲩ ⲛ ⲉⲃⲓⲱ̅ ⲉ ⲃⲟⲗ ϩⲛ̅ 
<ed_page n="13"/>
<ed_line n="1"/>ⲟⲩⲡⲉⲧⲣⲁ · ⲁⲩⲙⲟⲩⲣ̅ ⲛ ⲛ̅ ϭⲓϫ ⲙⲛ̅ ⲛ̅ ⲟⲩⲉⲣⲏⲧⲉ ⲙ̅ ⲡⲉ 
<ed_line n="2"/>ⲛⲧ ⲁϥⲃⲱⲗ ⲉ ⲃⲟⲗ ⲛ̅ ⲛⲉⲧ ⲥⲏϭ · ⲉⲩⲥⲟⲛϩ̅ ⲛ̅ ⲧⲟⲟⲧϥ̅ 
<ed_line n="3"/>ⲙ̅ ⲡⲇⲓⲁⲃⲟⲗⲟⲥ ⲉ ⲃⲟⲗ ϫⲉ ⲁⲩⲉⲓⲣⲉ ⲙ̅ ⲡⲉϥⲟⲩⲱϣ · 
<ed_line n="4"/>□ Ⲁϥⲥⲟⲛϩⲟⲩ ϩⲁ ⲧⲟⲟⲧϥ̅ ϣⲁⲛⲧ ϥ̅ⲉⲓ̈ ⲛ̅ϭⲓ ⲡ ⲉⲧ ⲛⲁ 
<ed_line n="5"/>ⲥⲱⲧⲉ ⲛ̅ ⲧⲁⲓⲭⲙⲁⲗⲱⲥⲓⲁ ⲉ ⲁϥⲃⲱⲗ ⲉ ⲃⲟⲗ ⲛ̅ ⲛⲉⲧ 
<ed_line n="6"/>ⲙⲏⲣ̅ · ⲡ ⲉⲧ ϫⲟⲟⲩ ⲙ̅ 
</cb>
<cb n="2"> ⲡⲣⲏ̅ ⲙⲛ̅ ⲡⲟⲟϩ ⲉ ⲧⲣⲉ ⲩⲣ̅ 
<ed_line n="7"/>ⲟⲩⲟⲉⲓⲛ ⲉ ⲣⲟⲟⲩ · ⲡⲉ ⲛⲧ ⲁϥⲟⲩⲱⲛ ⲉⲛⲃⲁⲗ ⲙ̅ ⲡⲃⲗ̅ⲗⲉ 
<ed_line n="8"/>ⲙ̅ ⲙⲓⲥⲉ · ⲁⲩϣⲧⲁⲙ̅ ⲛ̅ ⲛⲉϥⲃⲁⲗ ⲛ̅ ⲑⲉ ⲛ̅ ⲟⲩⲕⲱⲱⲛⲥ̅ · 
<ed_line n="9"/>ⲡⲉ ⲛⲧⲁϥ ⲧⲟⲩⲛⲉⲥ ⲛⲉⲧ ⲙⲟⲟⲩⲧ̅ ⲁⲩⲧⲟⲙⲥϥ̅ · 
<ed_line n="10"/>□ Ⲱ̅ ⲡⲉⲓ̈ ⲙⲏⲥⲧⲏⲣⲓⲟⲛ ⲛ ⲛ̅ ⲃⲣ̅ⲣⲉ ⲁⲩⲱ ⲛ ⲁⲧ ⲧⲁϩⲟϥ · 
<ed_line n="11"/>ⲁⲩⲕⲣⲓⲛⲉ ⲙ̅ ⲡⲉⲕⲣⲓⲧⲏⲥ · ⲁⲩⲙⲟⲩⲣ̅ ⲙ̅ ⲡⲉⲧ ⲕⲱ̅ ⲉ ⲃⲟⲗ 
<ed_line n="12"/>ⲛ̅ ⲛⲉⲩⲛⲟⲃⲉ · ⲁⲩϯ ⲉⲓϥⲧ̅ ⲉⲛ ϭⲓϫ ⲙ̅ ⲡⲉ ⲛ 
</cb>
</pb>
<pb xml:id="157a">
<cb n="1"> ⲧⲁϥⲡⲗⲁⲥⲥⲉ 
<ed_line n="13"/>ⲙ̅ⲙⲟⲟⲩ · ⲁⲩⲉⲓ̈ϣⲉ ⲉ ϩⲣⲁⲓ̈ ⲙ̅ ⲡⲉ ⲛⲧ ⲁϥⲉⲓ̈ϣⲉ ⲙ̅ 
<ed_line n="14"/>ⲡⲉⲩⲛⲓϥⲉ ϩⲛ̅ ⲛⲉⲩϭⲃ̅ϣⲁ · ⲁⲩⲡⲱϣ ⲙ̅ ⲡ ⲉⲧ ⲛⲁⲡⲱϣ 
<ed_line n="15"/>ⲛⲙ̅ ⲙⲉⲗⲟⲥ ⲙ̅ ⲡⲉⲩⲥⲱⲙⲁ̅ · ⲡⲣⲟⲥ ⲧⲉⲭⲣⲩⲥⲓⲥ ⲡⲉ 
<ed_line n="16"/>ⲛⲧⲁϥⲧⲥⲓⲉ̅ ⲡⲕⲁϩ ⲛ ⲱⲛϩ̅ · ⲁⲩⲁⲛⲁⲅⲕⲁⲍⲉ ⲙ̅ⲙⲟϥ ⲉ 
<ed_line n="17"/>ⲧⲣⲉ ϥⲟⲩⲉⲙ ⲥⲓϣⲉ̅ · 
<ed_line n="18"/>□ Ⲡ ⲉⲧ ⲉⲣⲉ ⲡⲧⲏⲣϥ̅ ⲟⲛϩ̅ ⲉⲧⲃⲏⲏⲧϥ̅ ⲁϥⲙⲟⲩ · ⲛ̅ⲧ 
<ed_line n="19"/>ⲁⲩⲥⲟϣϥ̅ ⲅⲁⲣ ⲉⲙⲁⲧⲉ ⲁⲛ ϩⲓ ⲡⲉⲥ⳨ⲟ̅ⲥ̅ · ⲁⲗⲗⲁ 
</cb>
<cb n="2"> ⲉⲙⲡⲁⲧ 
<ed_line n="20"/>ϥ̅ⲙⲟⲩ ⲟⲛ ⲁⲩϫⲱ̅ ⲛ̅ ϩⲉⲛⲛⲟϭ ⲛ̅ ⲥⲱϣ ⲉ ϩⲟⲩⲛ ⲉ ϩⲣⲁϥ · 
<ed_line n="21"/>ⲉⲣⲉ ⲡⲉⲛϫⲟⲉⲓⲥ ϭⲉ ⲁϣⲉ ⲉϫⲙ̅ ⲡϣⲉ̅ ⲙ̅ ⲡⲉⲥ⳨ⲟ̅ⲥ̅ · 
<ed_line n="22"/>ⲁ ⲛⲉ ⲙϩⲁⲁⲩ ⲟⲩⲱⲛ · ⲁ ⲁⲙⲛ̅ⲧⲉ ⲡⲱϩ · ⲁϥⲛⲟⲩϩⲙ̅ ⲛ̅ 
<ed_line n="23"/>ⲛⲉⲯⲩⲭⲟⲟⲩⲉ · ⲁϥⲧⲟⲩⲛⲉⲥ ⲛⲉⲧ ⲙⲟⲟⲩⲧ̅ · ⲁⲩⲟⲩⲟⲛϩⲟⲩ 
<ed_line n="24"/>ⲉ ⲃⲟⲗ ⲛ̅ ϩⲁϩ ⲛ ⲛⲉⲧ ⲟⲩⲁⲁⲃ ϩⲛ̅ ⲑⲓⲗⲏⲙ̅ · 
<ed_line n="25"/>□ Ⲁⲩⲱ ⲉⲛⲉ ⲙ̅ⲡⲁⲧⲉ ⲡⲙⲏⲥⲧⲏⲣⲓⲟⲛ ϫⲱⲕ ⲉ ⲃⲟⲗ ϩⲓ 
<ed_line n="26"/>ⲡⲉⲥ⳨ⲟ̅ⲥ̅ · ⲛ̅ⲧ ⲉⲣⲉ ⲡⲉⲭ̅ⲥ̅ ⲅⲁⲣ ⲙⲟⲩ ⲁϥⲟⲩⲱⲥϥ̅ ⲙ̅ ⲡ 
</cb>
</pb>
<pb xml:id="157b">
<cb n="1"> 
<ed_line n="27"/>ϫⲁϫⲉ · ⲁϥⲙⲟⲩⲣ̅ ⲙ̅ ⲡϫⲱⲱⲣⲉ ⲛ̅ ⲧⲩⲣⲁⲛⲛⲟⲥ · ⲁϥⲧⲁϩⲉ 
<ed_line n="28"/>ⲡⲉϥⲥ⳨ⲟ̅ⲥ̅ ⲉ ⲣⲁⲧϥ̅ · ⲉϥϫⲣⲁⲉⲓⲧ̅ ⲙ̅ ⲡⲉⲩ ⲙ̅ⲧⲟ̅ ⲉ ⲃⲟⲗ · 
<ed_line n="29"/>ⲉϥⲫⲟⲣⲉⲓ ⲙ̅ ⲡⲉϫⲣⲟ̅ · 
<ed_line n="30"/>□ Ⲁϥϫⲓⲥⲉ ⲅⲁⲣ ⲙ̅ ⲡⲉϥⲥⲱⲙⲁ̅ ϩⲓϫⲙ̅ ⲡⲉⲥ⳨ⲟ̅ⲥ̅ · ⲛ̅ϭⲓ 
<ed_line n="31"/>ⲡⲉⲛϫⲟⲉⲓⲥ ⲓⲥ̅ ⲡⲉⲭ̅ⲥ̅ · ⲁⲩⲱ ⲛ̅ⲧ ⲉⲣⲉ ⲡⲙⲟⲩ ⲛⲁⲩ ⲉ ⲡⲱⲛϩ̅ 
<ed_line n="32"/>ⲁϥϩⲉ ϩⲁ ⲛⲉϥⲟⲩⲉⲣⲏⲧⲉ · ⲧⲟⲧⲉ ⲛ̅ ϭⲟⲙ ⲛⲙ̅ ⲡⲏⲩⲉ 
<ed_line n="33"/>ⲁⲩⲣ̅ ϣⲡⲏⲣⲉ ⲛ̅ ⲛⲉϥⲥⲟⲫⲓⲁ · 
<ed_line n="34"/>□ Ⲁ ⲛⲁⲅⲅⲉⲗⲟⲥ ⲡⲱϣⲥ̅ ⲉ ϩⲣⲁⲓ̈ ⲉ ϫⲱϥ · ⲁ ⲛⲉⲥⲧⲟⲓ
<ed_page n="14"/>
<ed_line n="1"/>ⲭⲓⲟⲛ ⲣ̅ ϩⲟⲧⲉ · ⲁⲩⲱ ⲁ ⲧⲉⲕ[ⲧⲏⲥⲓⲥ] 
</cb>
<cb n="2"> ⲧⲏⲣⲥ̅ ϣⲧⲟⲣⲧⲣ̅ 
<ed_line n="2"/>ⲛ̅ⲧ ⲉⲣ ⲟⲩⲛⲁⲩ ⲉ ⲡⲉⲓ̈ ⲙⲏⲥⲧⲏⲣⲓⲟⲛ ⲛ̅ ⲃⲣ̅ⲣⲉ ⲙⲛ̅ ⲧⲉⲓ̈ 
<ed_line n="3"/>ⲑⲉⲱⲣⲓⲁ ⲛ̅ ϩⲟⲧⲉ · ⲉⲩⲛⲁⲩ ⲉ ⲡⲛⲟⲩⲧⲉ ⲉϥⲁϣⲉ ϩⲓⲧⲛ̅ ⲛ̅ 
<ed_line n="4"/>ⲣⲱⲙⲉ · ⲉⲩⲧⲱⲟⲩⲛ ϩⲁⲣⲟϥ ϩⲓⲧⲛ̅ ⲟⲩϣⲉ̅ · ⲛⲉϥⲟⲩⲉⲣⲏⲧⲉ 
<ed_line n="5"/>ⲇⲉ ⲉⲩⲧⲁϫⲣⲏⲩ ⲉ ϩⲟⲩⲛ ⲉ ⲣⲟϥ ϩⲛ̅ ϩⲉⲛⲉⲓ̈ϥⲧ̅ · 
<ed_line n="6"/>□ Ⲛⲉϥϭⲓϫ ϩⲟⲙⲟⲓⲱⲥ ⲉⲩⲡⲟⲣϣ̅ ⲉ ⲃⲟⲗ · ⲉⲩⲟϥⲧ̅ ⲛⲉⲓ̈ϥⲧ̅ 
<ed_line n="7"/>ⲉ ϩⲟⲩⲛ ⲉ ⲡϣⲉ̅ · 
<ed_line n="8"/>□ Ⲛⲓ̈ⲟⲩⲇⲁⲓ̈ ⲇⲉ ϩⲱⲟⲩ ⲉⲩⲭⲗⲉⲩⲁ
</cb>
</pb>
<pb xml:id="158a">
<cb n="1">ⲍⲉ ⲙ̅ⲙⲟϥ ⲉⲩ
<ed_line n="9"/>ⲥⲱⲃⲉ · ⲁⲩⲱ ⲉⲩϫⲏⲣ̅ · ⲛⲉⲩⲟ̅ ⲇⲉ ⲛ ⲁⲧ ⲥⲟⲟⲩⲛ̅ ⲉ ⲡⲙⲏ
<ed_line n="10"/>ⲥⲧⲏⲣⲓⲟⲛ · ⲁ ⲡⲕⲁϩ ⲥⲧⲱⲧ̅ ⲉϥⲛⲁⲩ ⲉ ⲧⲙⲛⲧ̅ ⲁⲧ ϣⲓⲡⲉ 
<ed_line n="11"/>ⲛ̅ ⲛ ⲓ̈ⲟⲩⲇⲁⲓ̈ · ⲁⲛⲧⲟⲟⲩⲥ ⲛⲟⲉⲓ ⲛ̅ ⲛ̅ ⲃⲟⲩⲛⲟⲥ ⲁⲩϣⲧⲟⲣⲧⲣ̅ 
<ed_line n="12"/>ⲁⲩⲕⲓⲙ · 
<ed_line n="13"/>□ Ⲑⲁⲗⲁⲥⲥⲁ ⲁⲥⲧⲱⲟⲩⲛ ⲉ ϩⲣⲁⲓ̈ ⲛ̅ ⲛⲉⲥϩⲁⲉⲓⲙ · ϩⲱⲥⲧⲉ 
<ed_line n="14"/>ⲉ ϩⲉⲃⲥ̅ ⲡⲕⲟⲥⲙⲟⲥ · 
<ed_line n="15"/>□ Ⲁ ⲡⲛⲟⲩⲛ ϣⲧⲟⲣⲧⲣ̅ ⲁϥⲟⲩⲱⲛ̅ ⲛ̅ ⲣⲱϥ · ⲉ ⲟⲙⲕⲟⲩ 
<ed_line n="16"/>ⲧⲏⲣⲟⲩ · ⲁ ⲡⲥⲱⲛⲧ̅ ϣⲧⲟⲣⲧⲣ̅ ϩⲛ̅ ⲟⲩ 
</cb>
<cb n="2"> ϭⲱⲛⲧ̅ ⲉ ϩⲣⲁⲓ̈ 
<ed_line n="17"/>ⲉϫⲛ̅ ⲧ̅ⲧⲟⲗⲙⲏⲣⲓⲁ ⲛ ⲛ̅ ⲓ̈ⲟⲩⲇⲁⲓ̈ ⲉⲧ ⲥⲟⲟϥ · ⲛ̅ ⲣⲉϥ 
<ed_line n="18"/>ⲣ̅ⲟⲩⲟⲉⲓⲛ ⲛ ⲧ̅ⲡⲉ̅ ⲁⲩⲣ̅ ⲕⲁⲕⲉ · ⲁ ⲡⲣⲏ̅ ϩⲱⲧⲡ̅ · ⲁ ⲡⲟⲟϩ 
<ed_line n="19"/>ϣⲧⲟⲣⲧⲣ̅ ⲁϥϩⲟⲡϥ̅ · ⲁⲩⲱϫⲛ̅ ⲛ̅ϭⲓ ⲛ̅ ⲥⲓⲟⲩⲉ ⲧⲙ̅ ⲧⲣⲉ 
<ed_line n="20"/>ⲩⲣ̅ ⲟⲩⲟⲉⲓⲛ ⲉⲛⲁⲥⲉⲃⲏⲥ · 
<ed_line n="21"/>□ Ⲛⲉⲣⲉ ⲡⲟⲟϩ ⲙⲉϩ ⲛ̅ ⲟⲩⲟⲉⲓⲛ ⲡⲉ · ⲁⲩⲱ ⲉⲛϥ̅ⲣ̅ 
<ed_line n="22"/>ⲟⲩⲟⲉⲓⲛ ⲁⲛ · ⲛ̅ⲧ ⲉⲣⲉ ⲡⲣⲏ ϭⲉ ϩⲱⲧⲡ̅ · ⲁⲗⲗⲁ ⲁⲩ
<ed_line n="23"/>ϣⲱⲡⲉ ⲧⲏⲣⲟⲩ ϩⲛ̅ ⲟⲩⲕⲁⲕⲉ · ⲉⲩⲛⲁⲩ ⲉ ⲡⲉⲩⲛⲟⲩⲧⲉ 
<ed_line n="24"/>ⲉⲛⲧ ⲁϥⲥⲟⲟⲛⲧⲟⲩ 
</cb>
</pb>
<pb xml:id="158b">
<cb n="1"> ⲉϥⲁϣⲉ̅ ⲉϫⲛ̅ ⲟⲩϣⲉ ⲛ̅ ⲑⲉ ⲛ ⲟⲩ
<ed_line n="25"/>ⲗⲏⲥⲧⲏⲥ · ⲡⲉϩⲟⲟⲩ ⲁϥⲣ̅ ⲕⲁⲕⲉ · ⲟⲩⲁⲅⲅⲉⲗⲟⲥ ⲉϥϭⲟⲛⲧ̅ 
<ed_line n="26"/>ⲁϥⲉⲓ̈ ⲉ ⲃⲟⲗ ϩⲛ̅ ⲧⲙⲏⲏⲧⲉ ⲛ ⲛ̅ ⲁⲅⲅⲉⲗⲟⲥ ⲧⲏⲣⲟⲩ ⲉⲣⲉ 
<ed_line n="27"/>ⲧⲉϥⲥⲏϥⲉ ⲧⲟⲕⲙ̅ ϩⲛ̅ ⲧⲉϥϭⲓϫ ⲉ ϥⲟⲧⲟⲩ ⲉ ⲃⲟⲗ ϩⲛ̅ ⲟⲩϣⲡ̅ 
<ed_line n="28"/>ⲛ̅ ϣⲱⲡ̅ ϩⲓ ⲟⲩⲥⲟⲡ · 
<ed_line n="29"/>□ Ⲁⲩⲱ ⲛ̅ⲧ ⲉⲣ ⲟⲩⲕⲱⲗⲩ ⲙ̅ⲙⲟⲟⲩ ϩⲓⲧⲛ̅ ⲧⲙⲛⲧ̅ϣⲁ
<ed_line n="30"/>ⲛⲁϩⲧⲏϥ ⲙ̅ ⲡⲉⲭ̅ⲥ̅ · ⲁϥϯ ⲧⲟⲟⲧϥ̅ ⲉ ⲡⲕⲁⲧⲁⲡⲉⲧⲁⲥⲙⲁ 
<ed_line n="31"/>ⲙ̅ ⲡⲣ̅ⲡⲉ̅ ⲁϥⲡⲁϩ ϥ̅ ⲁϥⲁⲁϥ ⲛ̅ ⲥⲛⲁⲩ ϫⲓⲛ ⲛ ⲧ̅ⲡⲉ ⲉ 
<ed_line n="32"/>ⲡⲉⲥⲏⲧ̅ · ⲉⲣⲉ ⲛ̅ ⲁⲅⲅⲉⲗⲟⲥ 
</cb>
<cb n="2"> ⲧⲏⲣⲟⲩ ϭⲱϣⲧ̅ ⲉ ⲃⲟⲗ ϩⲛ̅ 
<ed_line n="33"/>ⲙ̅ ⲡⲏⲩⲉ ⲉⲩϭⲟⲛⲧ̅ ⲉ ⲁⲥⲕⲱⲗⲩ ⲙ̅ⲙⲟⲟⲩ ⲧⲏⲣⲟⲩ · ⲉ ⲧⲙ̅ 
<ed_line n="34"/>ⲧⲣⲉ ⲩⲧⲁⲕⲟⲟⲩ ⲛ̅ϭⲓ ⲧⲙⲛⲧ̅ϩⲁⲣϣ̅ ϩⲏⲧ̅ ⲙ̅ ⲡⲛⲟⲩⲧⲉ ⲡⲓⲱⲧ̅ · 
<ed_page n="15"/>
<ed_line n="1"/>□ Ⲁ ⲡⲟⲩⲟⲉⲓⲛ ⲙ̅ ⲡⲉϩⲟⲟⲩ ⲡⲱⲧ̅ · ⲁϥⲕⲁⲡ ⲕⲟⲥⲙⲟⲥ ϩⲛ̅ 
<ed_line n="2"/>ⲟⲩⲕⲁⲕⲉ · ⲟⲩⲕⲁⲕⲉ ⲛ̅ ϭⲟⲙϭⲙ̅ · ⲛⲁⲓ̈ ⲧⲏⲣⲟⲩ ⲁⲩϣⲱⲡⲉ 
<ed_line n="3"/>ⲉⲙⲡⲁⲧⲉ ⲡⲉⲭ̅ⲥ̅ ϣⲧⲁⲙ ⲛ̅ ⲛⲉϥⲃⲁⲗ · 
<ed_line n="4"/>□ Ⲁⲩⲱ ⲁ ⲡⲉϥⲟⲩⲟⲉⲓⲛ ϭⲉⲡⲏ̅ ⲁϥϣⲁ̅ ϩⲛ̅ ⲁⲙⲛ̅ⲧⲉ · ⲁ 
<ed_line n="5"/>ⲁⲙⲛ̅
</cb>
</pb>
<pb xml:id="159a">
<cb n="1">ⲧⲉ ϣⲧⲟⲣⲧⲣ̅ ⲛ̅ⲧ ⲉⲣⲉ ⲡϫⲟⲉⲓⲥ ⲃⲱⲕ ⲉ ⲡⲉⲥⲏⲧ̅ ⲉ 
<ed_line n="6"/>ⲣⲟϥ ϩⲛ̅ ⲧⲥⲁⲣⲝ̅ ⲁⲛ · ⲁⲗⲗⲁ ϩⲙ̅ ⲡⲉⲡⲛⲁ̅ · ⲁϥⲁⲙⲁϩⲧⲉ 
<ed_line n="7"/>ⲅⲁⲣ ⲙ̅ ⲡⲧⲏⲣϥ̅ ϫⲉ ⲛⲉϥⲧⲁⲕⲟ̅ ϩⲁⲑⲏ̅ ⲛ̅ ⲧⲉϥⲟⲩⲛⲟⲩ · 
<ed_line n="8"/>ⲡⲉϥⲥⲛⲟϥ ⲙⲉⲛ ⲁϥⲡⲁϩⲧϥ̅ ⲉϫⲙ̅ ⲡⲕⲁϩ ⲁϥϩⲁⲣⲉϩ ⲉ 
<ed_line n="9"/>ⲡⲕⲁϩ · ⲙⲛ̅ ⲛⲉⲧ ⲛ̅ ϩⲏⲧϥ̅ · 
<ed_line n="10"/>□ Ⲡⲉϥⲥⲱⲙⲁ̅ ⲇⲉ ⲁϥϭⲱ ⲉϥⲁϣⲉ̅ ⲉϫⲙ̅ ⲡϣⲉ̅ ⲉⲧⲃⲉ 
<ed_line n="11"/>ⲛⲉⲥⲧⲟⲓⲭⲓⲟⲛ · ⲁⲩⲱ ⲡⲉϥⲡⲛⲁ̅ ⲁϥⲃⲱⲕ ⲉ ⲡⲉⲥⲏⲧ̅ ⲉ 
<ed_line n="12"/>ⲁⲙⲛ̅ⲧⲉ ⲁϥⲧⲟⲩϫⲟ̅ ⲛ̅ ⲛⲉⲧ ϩⲙ̅ ⲡⲙⲁ̅ 
</cb>
<cb n="2"> ⲉⲧⲙ̅ⲙⲁⲩ ⲁϥϣⲱⲗ 
<ed_line n="13"/>ⲛ ⲁⲙⲛ̅ⲧⲉ · ⲁϥⲁⲙⲁϩⲧⲉ ⲉϫⲙ̅ ⲡⲧⲏⲣϥ̅ · ⲡⲉϥⲥⲱⲙⲁ̅ 
<ed_line n="14"/>ⲙⲉⲛ ⲁϥⲧⲟⲩⲛⲉⲥ ⲛⲉⲧ ⲙⲟⲟⲩⲧ̅ ϩⲓϫⲙ̅ ⲡⲕⲁϩ · ⲡⲉϥⲡⲛⲁ̅ 
<ed_line n="15"/>ⲇⲉ ⲁϥⲃⲱⲗ ⲉ ⲃⲟⲗ ⲛ̅ ⲛⲉⲯⲩⲭⲟⲟⲩⲉ ⲉⲧ ϩⲛ̅ ⲁⲙⲛ̅ⲧⲉ · 
<ed_line n="16"/>□ Ⲙ̅ ⲡⲛⲁⲩ ⲅⲁⲣ ⲉⲣⲉ ⲡⲥⲱⲙⲁ̅ ⲙ̅ ⲡⲉⲛ ϫⲟⲉⲓⲥ ⲁϣⲉ 
<ed_line n="17"/>ⲉϫⲙ̅ ⲡⲉⲥ⳨ⲟ̅ⲥ̅ · ⲙ̅ ⲡⲛⲁⲩ ⲉⲧⲙ̅ⲙⲁⲩ ⲡⲉ ⲛⲧⲁ ⲛⲉⲙ
<ed_line n="18"/>ϩⲁⲁⲩ ⲟⲩⲱⲛ̅ · ⲁ ⲛⲉⲙⲛⲟⲩⲧ̅ ⲛ ⲁⲙⲛ̅ⲧⲉ ⲛⲁⲩ ⲉ ⲣⲟϥ 
<ed_line n="19"/>ⲁⲩϣⲧⲟⲣⲧⲣ̅ ⲁⲩⲡⲱⲧ̅ · ⲁϥⲟⲩⲱϣϥ̅ ⲛ ⲛ̅ⲣⲟ̅ ⲛ̅ ϩⲟⲙⲛ̅ⲧ̅ 
<ed_line n="20"/>ⲁϥϩⲱⲣⲃ̅ 
</cb>
</pb>
<pb xml:id="159b">
<cb n="1"> ⲛⲙ̅ ⲙⲟⲭⲗⲟⲥ ⲙ̅ ⲡⲉⲛⲓⲡⲉ · ⲁⲩⲱ ⲁϥϫⲓ ⲛ̅ 
<ed_line n="21"/>ⲛⲉⲩⲯⲩⲭⲟⲟⲩⲉ ⲉⲧ ϩⲛ̅ ⲁⲙⲛ̅ⲧⲉ ⲉ ϩⲣⲁⲓ̈ ϣⲁⲁ ⲡⲉϥⲉⲓ̈ⲱⲧ̅ · 
<ed_line n="22"/>ⲛ̅ⲧ ⲉⲣⲉ ⲡϫⲟⲉⲓⲥ ⲅⲁⲣ ⲕⲁⲧⲁⲗⲩ ⲛ ⲁⲙⲛ̅ⲧⲉ · ⲁⲩⲱ ⲛ̅ⲧ 
<ed_line n="23"/>ⲉⲣⲉ ϥϩⲱⲙ ⲉϫⲙ̅ ⲡⲙⲟⲩ ⲁϥⲣ̅ ⲡϫⲁϫⲉ ⲛ̅ ϩⲃⲁ̅ · ⲛⲉⲯⲩ
<ed_line n="24"/>ⲭⲟⲟⲩⲉ ⲙⲉⲛ ⲁϥⲛ̅ⲧⲟⲩ ⲉ ϩⲣⲁⲓ̈ ϩⲛ̅ ⲁⲙⲛ̅ⲧⲉ · ⲛ̅ ⲥⲱⲙⲁ̅ 
<ed_line n="25"/>ⲇⲉ ⲁϥⲧⲟⲩⲛⲟⲥⲟⲩ ⲉ ⲃⲟⲗ ϩⲙ̅ ⲡⲕⲁϩ · 
<ed_line n="26"/>□ Ⲁⲛⲁⲩ ϭⲉ ⲉ ⲧⲙⲛ̅ⲧ̅ϫⲱⲱⲣⲉ ⲉⲧⲟ̅ ⲛ̅ ϣⲡⲏⲣⲉ ⲙ̅ 
<ed_line n="27"/>ⲡⲉϥⲣⲱⲙⲉ ⲉⲧ ⲙⲟⲟⲩⲧ̅ ⲉϥⲁϣⲉ̅ ⲉϫⲙ̅ ⲡϣⲉ̅ · ⲙ̅ⲡⲉ 
<ed_line n="28"/>ⲧⲉⲕⲧⲏⲥⲓⲥ ⲅⲁⲣ ⲉϣϭⲙ̅ϭⲟⲙ 
</cb>
<cb n="2"> ⲉϥⲓ ϩⲁ ⲡⲉϥⲥⲱⲙⲁ̅ ⲉⲧ 
<ed_line n="29"/>ⲙⲟⲟⲩⲧ̅ · ⲟⲩⲇⲉ ⲙ̅ⲡⲉ ⲛⲉⲥⲧⲟⲓⲭⲓⲟⲛ ⲉϣϥⲓ ϩⲁⲣⲟϥ · 
<ed_line n="30"/>ⲙ̅ⲡⲉ ⲁⲙⲛ̅ⲧⲉ ⲅⲁⲣ ⲉϣϥⲓ ϩⲁ ⲡⲉϥⲡⲛ̅ⲁ̅ · ⲁ ⲙⲁ̅ ⲅⲁⲣ 
<ed_line n="31"/>ⲛⲓⲙ ⲙⲟⲩϩ ⲛ̅ ϣⲧⲟⲣⲧⲣ̅ ⲉϫⲛ̅ ⲛ̅ ϩⲓⲥⲉ ⲙ̅ ⲡⲉⲛⲥⲱⲧⲏⲣ · 
<ed_line n="32"/>□ Ⲁⲩⲱ ⲁ ⲧⲉⲕⲧⲏⲥⲓⲥ ⲧⲏⲣⲥ̅ ϣⲧⲟⲣⲧⲣ̅ ⲉϫⲙ̅ ⲡⲉϥⲙⲟⲩ · 
<ed_line n="33"/>ⲙ̅ⲡ ⲟⲩⲉϣϩⲩⲡⲟⲙⲓⲛⲉ ⲅⲁⲣ ⲉⲩⲛⲁⲩ ⲉ ⲡⲉⲩϫⲟⲉⲓⲥ ⲉⲩϣⲱⲥ 
<ed_line n="34"/>ⲙ̅ⲙⲟϥ · 
<ed_page n="16"/>
<ed_line n="1"/>□ Ⲁ ⲧⲉⲕⲧⲏⲥⲓⲥ ⲧⲏⲣⲥ̅ ⲡⲱϣⲥ̅ ⲉⲩϫⲱ ⲙ̅ⲙⲟⲥ ϫⲉ ⲟⲩ ⲡⲉ 
<ed_line n="2"/>ⲡⲉⲓ̈ 
</cb>
</pb>
<pb xml:id="160a">
<cb n="1"> ⲙⲏⲥⲧⲏⲣⲓⲟⲛ ⲛ̅ ⲃⲣ̅ⲣⲉ · ⲡⲉⲕⲣⲓⲧⲏⲥ ⲥⲉⲕⲣⲓⲛⲉ ⲙ̅ⲙⲟϥ 
<ed_line n="3"/>ⲉⲛϥ̅ϣⲁϫⲉ ⲁⲛ · 
<ed_line n="4"/>□ Ⲡⲉⲧⲉ ⲙ ⲉⲩⲛⲁⲩ ⲉ ⲣⲟϥ ⲥⲉⲛⲁⲩ ⲉ ⲣⲟϥ · ⲁⲩⲱ 
<ed_line n="5"/>ⲥⲉϣⲓⲡⲉ ⲁⲛ · ⲡⲉⲧⲉ ⲙ ⲉⲩⲉϣⲁⲙⲁϩⲧⲉ ⲙ̅ⲙⲟϥ ⲉⲩⲁ
<ed_line n="6"/>ⲙⲁϩⲧⲉ ⲙ̅ⲙⲟϥ ⲁⲩⲱ ϥ̅ϯ ⲁⲛ ⲛⲙ̅ⲙⲁⲩ · 
<ed_line n="7"/>□ Ⲡⲉⲧⲉ ⲙ ⲉⲩⲉϣⲧⲟⲛⲧⲛ̅ ⲉ ⲣⲟϥ ⲥⲉⲕⲁⲧⲁⲫⲣⲟⲛⲉⲓ ⲙ̅ⲙⲟϥ 
<ed_line n="8"/>ⲁⲩⲱ ⲉⲛϥ̅ϭⲟⲛⲧ̅ ⲁⲛ · ⲡ ⲁⲧ ϣⲡ̅ ϩⲓⲥⲉ ⲉϥϣⲡ̅ ϩⲓⲥⲉ ⲁⲩⲱ 
<ed_line n="9"/>ⲉⲛϥ̅ⲛⲟϭⲥ̅ ⲁⲛ · ⲡⲁⲧ ⲙⲟⲩ ⲁϥⲙⲟⲩ · 
</cb>
<cb n="2"> ⲁⲩⲱ ⲁϥϩⲩⲡⲟ
<ed_line n="10"/>ⲙⲓⲛⲉ · ⲡⲉⲧ ⲟⲩⲏϩ ϩⲛ̅ ⲙ̅ ⲡⲏⲩⲉ ⲁⲩⲧⲟⲙⲥϥ̅ ϩⲙ̅ ⲡⲕⲁϩ · 
<ed_line n="11"/>ⲁⲩⲱ ϥ̅ⲕⲱ̅ ⲛ̅ ⲣⲱϥ · 
<ed_line n="12"/>□ Ⲟⲩ ⲡⲉ ⲡⲉⲓ̈ ⲙⲏⲥⲧⲏⲣⲓⲟⲛ ⲡⲉϫⲉ ⲡⲥⲱⲛⲧ̅ ⲧⲏⲣϥ̅ · ⲁⲩⲣ̅ 
<ed_line n="13"/>ϣⲡⲏⲣⲉ ⲅⲁⲣ ⲧⲏⲣⲟⲩ ⲛ̅ ⲛⲉϥⲙⲛⲧ̅ϣⲁⲛⲁϩⲧⲏϥ · ⲁⲩⲱ 
<ed_line n="14"/>ⲛ̅ⲧ ⲉⲣⲉ ϥⲧⲱⲟⲩⲛ ⲉ ⲃⲟⲗ ϩⲛ̅ ⲛⲉⲧ ⲙⲟⲟⲩⲧ̅ ⲛ̅ ϣⲱⲣⲡ̅ 
<ed_line n="15"/>ⲛ ⲧ̅ⲕⲩⲣⲓⲁⲕⲏ · ⲛ̅ⲧ ⲉⲣⲉ ϥϩⲱⲙ ⲉϫⲙ̅ ⲡⲙⲟⲩ · 
<ed_line n="16"/>□ Ⲁϥⲙⲟⲩⲣ̅ ⲙ̅ ⲡⲧⲩⲣⲁⲛⲛⲟⲥ · ⲁϥⲃⲱⲗ ⲉ ⲃⲟⲗ ⲙ̅ ⲡⲣⲱⲙⲉ · 
<ed_line n="17"/>ⲧⲟⲧⲉ ⲁ ⲧⲉⲕⲧⲏⲥⲓⲥ ⲧⲏⲣⲥ̅ 
</cb>
</pb>
<pb xml:id="160b">
<cb n="1"> ⲉⲓ̈ⲙⲉ ϫⲉ ⲉⲧⲃⲉ ⲡⲟⲩϫⲁⲓ̈ ⲙ̅ 
<ed_line n="18"/>ⲡⲣⲱⲙⲉ ⲛ̅ⲧⲁⲩⲕⲣⲓⲛⲉ ⲙ̅ ⲡⲉⲕⲣⲓⲧⲏⲥ · ⲁⲩⲱ ⲉⲧⲃⲏⲏⲧϥ̅ 
<ed_line n="19"/>ⲛ̅ⲧⲁⲩⲛⲁⲩ ⲉ ⲡⲓ ⲁⲧ ⲛⲁⲩ ⲉ ⲣⲟϥ · ⲁⲩϣⲓ ⲙ̅ ⲡⲉⲓ̈ ⲁⲧ 
<ed_line n="20"/>ϣⲓⲧϥ̅ · ⲡⲁⲧ ϣⲡ̅ ϩⲓⲥⲉ ⲁϥϣⲡ̅ ϩⲓⲥⲉ · ⲡⲁⲧ ⲙⲟⲩ 
<ed_line n="21"/>ⲁϥⲙⲟⲩ · ⲡⲁ ⲙ̅ ⲡⲏⲩⲉ ⲁⲩⲧⲟⲙⲥϥ̅ · 
<ed_line n="22"/>□ Ⲛ̅ⲧⲁϥ ⲣ̅ ⲣⲱⲙⲉ ⲅⲁⲣ ⲁⲩⲕⲣⲓⲛⲉ ⲙ̅ⲙⲟϥ · ϫⲉ ⲕⲁⲥ 
<ed_line n="23"/>ⲉϥⲉⲛⲁ̅ ⲛⲁⲛ · ⲛ̅ⲧⲁⲩⲙⲟⲟⲩⲧϥ̅ ϫⲉ ⲕⲁⲥ ⲉϥⲉⲃⲱⲗ ⲉ ⲃⲟⲗ 
<ed_line n="24"/>ⲛ̅ ⲛⲉⲧ ⲙⲏⲣ̅ · ⲁϥϣⲡ̅ ϩⲓⲥⲉ ϫⲉ ⲕⲁⲥ ⲉϥⲉϯ ⲙ̅ⲧⲟⲛ ⲛⲁⲛ · 
<ed_line n="25"/>ⲁϥⲙⲟⲩ 
</cb>
<cb n="2"> ϫⲉ ⲕⲁⲥ ⲉϥⲉⲧⲁⲛϩⲟⲛ · ⲁⲩⲧⲟⲙⲥϥ̅ ϫⲉ ⲕⲁⲥ 
<ed_line n="26"/>ⲉϥⲉⲧⲟⲩⲛⲟⲥⲛ̅ · ⲉⲛⲉ ⲙ̅ ⲡⲉ ⲡϫⲟⲉⲓⲥ ϣⲡ̅ ϩⲓⲥⲉ ⲡⲉ ⲙⲛ̅ 
<ed_line n="27"/>ⲧⲙⲛ̅ⲧⲣⲱⲙⲉ ⲉⲣⲉ ⲡⲣⲱⲙⲉ ⲛⲁϣⲟⲩϫⲁⲓ̈ ⲛ ⲁϣ ⲛ̅ ϩⲉ ⲡⲉ · 
<ed_line n="28"/>□ Ⲡⲙⲟⲩ ϭⲉ ⲁϥϩⲉ ϩⲁ ⲛ̅ ⲟⲩⲉⲣⲏⲧⲉ ⲙ̅ ⲡⲉⲭⲥ̅ · ⲁⲩⲱ 
<ed_line n="29"/>ⲁϥⲥⲩⲣⲁ̅ ⲙ̅ⲙⲟϥ ⲉϥⲟ̅ ⲛⲁⲓ̈ⲭⲙⲁⲗⲱⲧⲟⲥ ⲉϥϣⲧⲣ̅ⲧⲱⲣ · 
<ed_line n="30"/>ⲁⲙⲛ̅ⲧⲉ ⲙⲛ̅ ⲧⲉϥϭⲟⲙ ⲁϥⲕⲧⲟϥ ⲉ ⲡⲁϩⲟⲩ · ⲉ ⲁϥⲥⲱⲧⲙ̅ 
<ed_line n="31"/>ⲉ ⲧⲉⲥⲙⲏ̅ ⲙ̅ ⲡϫⲟⲉⲓⲥ 
</cb>
</pb>
<pb xml:id="161a">
<cb n="1"> ⲉϥⲙⲟⲩⲧⲉ ⲟⲩⲃⲉ ⲛⲉⲯⲩⲭⲏ̅ 
<ed_line n="32"/>ⲧⲏⲣⲟⲩ ϫⲉ ⲁⲙⲏⲉⲓⲛ ⲉ ⲃⲟⲗ ⲛⲉⲧ ⲙⲏⲣ · ⲛⲉⲧ ϩⲙⲟⲟⲥ 
<ed_line n="33"/>ϩⲙ̅ ⲡⲕⲁⲕⲉ ⲙⲛ̅ ⲑⲁⲓⲃⲉⲥ ⲙ̅ ⲡⲙⲟⲩ ⲡⲟⲩⲟⲉⲓⲛ ⲁϥϣⲁ̅ 
<ed_line n="34"/>ⲛⲏⲧⲛ̅ · 
<ed_page n="17"/>
<ed_line n="1"/>□ Ϯⲧⲁϣⲉ ⲟⲉⲓϣ ⲛⲏⲧⲛ̅ ⲙ̅ ⲡⲱⲛϩ̅ · ⲁⲛⲟⲕ ⲅⲁⲣ ⲡⲉ 
<ed_line n="2"/>ⲡⲉⲭ̅ⲥ̅ ⲡϣⲏⲣⲉ ⲙ̅ ⲡⲛⲟⲩⲧⲉ · ⲧⲟⲧⲉ ⲁϥⲃⲱⲗ ⲉ ⲃⲟⲗ ⲛ̅ 
<ed_line n="3"/>ⲛⲉⲯⲩⲭⲟⲟⲩⲉ ⲛⲉⲧ ⲟⲩⲁⲁⲃ · ⲁϥⲧⲟⲩⲛⲟⲥⲟⲩ ⲛⲙ̅ⲙⲁϥ · 
<ed_line n="4"/>ⲡⲕⲁϩ ⲇⲉ ϩⲱⲱϥ ⲁϥϫⲓϣⲕⲁⲕ 
</cb>
<cb n="2"> ⲉ ⲃⲟⲗ ⲉϥϫⲱ ⲙ̅ⲙⲟⲥ 
<ed_line n="5"/>ϫⲉ ϯⲥⲟ̅ ⲉ ⲣⲟⲓ̈ ⲡϫⲟⲉⲓⲥ ⲛⲅ̅ ⲃⲟⲗⲧ̅ ⲉ ⲃⲟⲗ ϩⲙ̅ ⲡⲥⲁϩⲟⲩ 
<ed_line n="6"/>ⲉⲧ ϩⲓ ϫⲱⲓ̈ ⲛⲅ̅ ϥⲓ ⲉ ⲃⲟⲗ ϩⲓ ϫⲱⲓ̈ ⲛ ⲧ̅ⲕⲁⲕⲓⲁ ⲙ̅ 
<ed_line n="7"/>ⲡⲇⲓⲁⲃⲟⲗⲟⲥ · ϫⲉ ⲁⲕⲁⲁⲧ̅ ⲛ ⲙ̅ϣⲁ̅ ⲉ ⲧⲣⲉ ⲩⲧⲱⲙⲥ̅ ⲙ̅ 
<ed_line n="8"/>ⲡⲉⲕⲥⲱⲙⲁ̅ ⲛ̅ ϩⲏⲧ̅ ⲉ ⲡⲙⲁ̅ ⲛ̅ ⲛⲉⲥⲛⲱⲱϥ · ⲉⲛⲧ ⲁⲩ
<ed_line n="9"/>ⲡⲁϩⲧⲟⲩ ⲉ ⲃⲟⲗ ϩⲓ ϫⲱⲓ̈ · ϫⲉ ⲕⲁⲥ ⲉⲕⲉⲧⲟⲩⲛⲟⲥⲟⲩ · 
<ed_line n="10"/>□ Ⲧⲉⲕϩⲓⲕⲱⲛ ⲅⲁⲣ ⲉⲧ ⲧⲁⲓ̈ⲏⲩ ⲁⲩϫⲟⲟⲣⲉⲥ ⲉ ⲃⲟⲗ ϩⲙ̅ 
<ed_line n="11"/>ⲙⲁ̅ ⲛⲓⲙ · ⲡⲗⲏⲛ ⲉⲛⲉ ⲛⲧⲁⲕϫⲟⲟⲥ ⲙ̅ⲙⲁⲧⲉ ϩⲙ̅ ⲡⲉⲕ
</cb>
</pb>
<pb xml:id="161b">
<cb n="1"> 
<ed_line n="12"/>ϣⲁϫⲉ · ⲉⲛⲉ ⲙⲛ̅ ⲗⲁⲁⲩ ⲛⲁϣϯ ⲟⲩⲃⲉ ⲡⲉⲕⲟⲩⲉϩⲥⲁϩⲛⲉ · 
<ed_line n="13"/>ⲁⲗⲗⲁ ⲧⲉⲕⲁⲅⲁⲡⲏ ⲁⲛⲁⲅⲕⲁⲍⲉ ⲙ̅ⲙⲟⲕ ⲉ ⲧⲣⲉ ⲕⲉⲓ̈ ϣⲁⲁ 
<ed_line n="14"/>ⲡⲉⲕⲡⲗⲁⲥⲙⲁ · 
<ed_line n="15"/>□ Ⲉⲓⲥ ϩⲏⲏⲧⲉ ⲅⲁⲣ ⲁⲕⲁϩⲉ ⲣⲁⲧⲕ̅ ϩⲓϫⲙ̅ ⲡⲕⲁϩ · 
<ed_line n="16"/>ⲕϣⲓⲛⲉ ⲛ̅ⲥⲁ ⲙ̅ ⲙⲉⲗⲟⲥ ⲙ̅ ⲡⲉⲕⲡⲗⲁⲥⲙⲁ · 
<ed_line n="17"/>□ Ϫⲓ ⲛⲁⲕ ⲙ̅ ⲡⲣⲱⲙⲉ ⲛ̅ ⲑⲉ ⲛ ⲟⲩⲡⲁⲣⲁⲑⲏⲕⲏ̅ · ϫⲓ ⲛⲁⲕ 
<ed_line n="18"/>ⲛ̅ ⲧⲉⲕϩⲓⲕⲱⲛ ⲉⲛⲧ ⲁⲕϭⲁⲗⲱⲱⲥⲉ ⲉ ⲣⲟⲓ̈ · ϫⲓ ⲛⲁⲕ ⲛ 
<ed_line n="19"/>ⲁⲇⲁⲙ ⲉϥⲟⲩⲟϫ ⲛ̅ ⲧⲉϥϩⲉ · ⲧⲟⲧⲉ ⲁ ⲡⲉⲭ̅ⲥ̅ ⲧⲱ
</cb>
<cb n="2">ⲟⲩⲛ 
<ed_line n="20"/>ⲉ ⲃⲟⲗ ϩⲛ̅ ⲛⲉⲧ ⲙⲟⲟⲩⲧ̅ ϩⲙ̅ ⲡⲙⲉϩ ϣⲟⲙⲛ̅ⲧ̅ ⲛ̅ ϩⲟⲟⲩ 
<ed_line n="21"/>ⲁϥϫⲓ ⲛ̅ ⲛⲉⲧ ⲟⲩⲁⲁⲃ ⲉ ϩⲣⲁⲓ̈ ⲛⲙ̅ⲙⲁϥ ϣⲁⲁ ⲡⲉϥⲉⲓ̈ⲱⲧ̅ · 
<ed_line n="22"/>ⲧⲙⲛ̅ⲧ̅ⲣⲱⲙⲉ ⲅⲁⲣ ⲧⲏⲣⲥ̅ ⲥⲛⲁⲟⲩϫⲁⲓ̈ ⲉⲧⲃⲉ ⲡⲙⲟⲩ ⲙ̅ 
<ed_line n="23"/>ⲡⲉⲭ̅ⲥ̅ · 
<ed_line n="24"/>□ Ⲟⲩⲁ ⲅⲁⲣ ⲡⲉ ⲛⲧ ⲁⲩⲕⲣⲓⲛⲉ ⲙ̅ⲙⲟϥ ⲁ ⲡⲙⲁ̅ ⲧⲏⲣϥ̅ · 
<ed_line n="25"/>ⲟⲩϫⲁⲓ̈ ⲁⲩⲱ ⲁⲩⲛⲁ̅ ⲙ̅ ⲡⲙⲁ̅ ⲧⲏⲣϥ̅ · ⲟⲩⲁ̅ ⲟⲛ ⲡⲉ 
<ed_line n="26"/>ⲛⲧ ⲁϥⲙⲟⲩ ϫⲉ ⲕⲁⲥ ⲉⲩⲉⲧⲱⲟⲩⲛ 
</cb>
</pb>
<pb xml:id="162a">
<cb n="1"> ⲧⲏⲣⲟⲩ · ⲁⲩⲱ ⲛ̅ⲧⲁ 
<ed_line n="27"/>ⲡϫⲟⲉⲓⲥ ⲙⲟⲩ ϩⲁ ⲟⲩⲟⲛ ⲛⲓⲙ ϫⲉ ⲕⲁⲥ ⲉⲣⲉ ⲟⲩⲟⲛ ⲛⲓⲙ 
<ed_line n="28"/>ⲛⲁⲧⲱⲟⲩⲛ ⲛⲙ̅ⲙⲁϥ · ⲛ̅ⲧ ⲉⲣⲉ ϥⲙⲟⲩ ⲅⲁⲣ ⲁϥϯ 
<ed_line n="29"/>ⲡⲣⲱⲙⲉ ϩⲓⲱⲱϥ ⲁⲩⲱ ⲁϥϫⲓⲧϥ̅ ⲛⲙ̅ⲙⲁϥ ⲉ ϩⲣⲁⲓ̈ ⲉ 
<ed_line n="30"/>ⲧⲡⲉ̅ ⲛ ⲙ̅ ⲡⲏⲩⲉ · ⲉϥⲟ̅ ⲛ̅ ⲟⲩⲁ̅ ⲛ ⲟⲩⲱⲧ̅ ⲛⲙ̅ⲙⲁϥ · 
<ed_line n="31"/>ⲁϥϫⲓⲧϥ̅ ⲛ̅ ⲇⲱⲣⲟⲛ ⲙ̅ ⲡⲉϥⲉⲓ̈ⲱⲧ̅ · 
<ed_line n="32"/>□ Ⲟⲩⲛⲟⲩⲃ ⲁⲛ ⲡⲉ ⲟⲩⲇⲉ ⲟⲩϩⲁⲧ̅ ⲁⲛ ⲡⲉ · ⲁⲗⲗⲁ 
<ed_line n="33"/>ⲡⲣⲱⲙⲉ ⲡⲉ ⲛ̅ ⲧⲁϥ ⲧⲁⲙⲉⲓⲟϥ · ⲕⲁⲧⲁ 
</cb>
<cb n="2"> ⲡⲉϥⲉⲓ̈ⲛⲉ ⲙⲛ̅ 
<ed_line n="34"/>ⲧⲉϥϩⲓⲕⲱⲛ · ⲡⲁⲓ̈ ϭⲉ ⲁ ⲡⲓⲱⲧ ϫⲁⲥⲧϥ̅ · ⲁϥⲑⲙ̅ⲥⲟϥ ϩⲓ 
<ed_page n="18"/>
<ed_line n="1"/>ⲟⲩⲛⲁⲙ ⲙ̅ⲙⲟϥ · ϩⲓϫⲙ̅ ⲡⲉⲑⲣⲟⲛⲟⲥ ⲉⲧ ϫⲟⲥⲉ · ⲁⲩⲱ 
<ed_line n="2"/>ⲁϥⲕⲁⲑⲓⲥⲧⲁ ⲙ̅ⲙⲟϥ ⲛ̅ ⲕⲣⲓⲧⲏⲥ ⲛ̅ ⲛⲉⲧ ⲟⲛϩ̅ ⲙⲛ̅ ⲛⲉⲧ 
<ed_line n="3"/>ⲙⲟⲟⲩⲧ̅ · ⲁⲩⲱ ⲛ̅ ⲥⲧⲣⲁⲧⲏⲅⲟⲥ ⲙ̅ ⲡⲉϥⲥⲱⲛⲧ̅ ⲧⲏⲣϥ̅ · 
<ed_line n="4"/>ⲉϥϩⲙⲟⲟⲥ ϩⲓϫⲛ̅ ⲛⲉⲭⲉⲣⲟⲩⲃⲓⲛ · ⲡⲉ ⲛⲧ ⲁϥⲥⲱⲛⲧ̅ ⲛ̅ 
<ed_line n="5"/>ⲑⲓⲗⲏ̅ⲙ̅ ⲛ ⲧ̅ⲡⲉ̅ ⲉⲧⲉ ⲡⲁⲓ̈ ⲡⲉ ⲡⲛⲩⲙⲫⲓⲟⲥ ⲙ̅ ⲙⲉ̅ ⲁⲩⲱ 
<ed_line n="6"/>ⲡⲣ̅ⲣⲟ̅ ⲛ ⲁⲓⲱⲛ ⲧⲏⲣⲟⲩ · ⲡⲉⲟⲟⲩ ⲛⲁϥ ϣⲁⲁ ⲛ ⲁⲓⲱⲛ 
<ed_line n="7"/>ⲧⲏⲣⲟⲩ ⲛ ⲁⲓⲱⲛ ϩⲁⲙⲏⲛ · 
<ed_line n="8"/>— — — — — — — — — — 
<ed_line n="9"/>ⲁⲑⲁⲛⲁⲥⲓⲟⲥ ⲁⲣⲭⲏⲉⲡⲓⲥⲕⲟⲡⲟⲩ · 
<ed_line n="10"/>◈ ◈ ◈ ◈ ◈ ◈ ◈ ◈ ◈ ◈ 
</cb>
</pb>