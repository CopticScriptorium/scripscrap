<pb xml:id="0b">
<lb n="1"/>Ⲁ. Ⲱ. Ⲓ̅Ⲥ̅. ⲬⲤ̅. ϤⲐ.
<lb n="2"/><hi rend="decorative">— ··· — ··· — ··· — ··· —</hi>
<lb n="3"/>
</pb>
<pb xml:id="1a ⲁ̅"> □ ⲞⲨⲈⲄⲔⲰⲘⲒⲞⲚ Ⲉ ⲀϤⲦⲀⲨⲞⲞϤ Ⲛ̅ϬⲒ ⲠⲈⲚ
<lb n="4"/>ⲠⲈⲦ ⲞⲨⲀⲀⲂ Ⲛ̅ ⲈⲒ̈ⲰⲦ ⲈⲦ ⲦⲀⲒ̈ⲎⲨ ⲔⲀⲦⲀ
<lb n="5"/>ⲤⲘⲞⲦ ⲚⲒⲘ· ⲪⲀⲄⲒⲞⲤ ⲀⲠⲀ ⲒⲰϨⲀⲚⲚⲎⲤ
<lb n="6"/>ⲠⲀⲢⲬⲈⲠⲒⲤⲔⲞⲠⲞⲤ Ⲛ̅ ⲔⲰⲤⲦⲀⲚϮⲚⲞⲨⲠⲞ‐
<lb n="7"/>ⲖⲒ̈Ⲥ· ⲀⲨⲰ ⲠⲈⲬⲢⲨⲤⲞⲤⲦⲞⲘⲞⲤ ⲈⲦ ⲞⲨⲀⲀⲂ·
<lb n="8"/>Ⲉ ⲠⲈⲞⲞⲨ ⲘⲚ̅ ⲠⲦⲀⲒ̈Ⲟ̅ Ⲙ̅ ⲠϨⲀⲄⲒⲞⲤ ⲒⲰ‐
<lb n="9"/>ϨⲀⲚⲚⲎⲤ ⲠⲂⲀⲠϮⲤⲦⲎⲤ· ⲀⲨⲰ ⲠⲈⲠⲢⲞ‐
<lb n="10"/>ⲆⲢⲞⲘⲞⲤ ⲈⲦ ⲞⲨⲀⲀⲂ· ⲀⲨⲰ ⲠⲤⲨⲄⲄⲈⲚⲎⲤ
<lb n="11"/>Ⲙ̅ ⲠⲈⲬⲤ̅· ⲠⲈⲦⲈ Ⲙ̅ⲠⲈ ϤⲦⲰⲞⲨⲚ ϨⲘ̅ ⲠⲈϪ‐
<lb n="12"/>ⲠⲞ̅ Ⲛ̅ ⲚⲈϨⲒ̈ⲞⲘⲈ Ⲛ̅ϬⲒ ⲠⲈⲦⲞ̅ Ⲛ̅ ⲚⲞϬ Ⲉ
<lb n="13"/>ⲢⲞϤ· ⲠⲈ ⲚⲦⲀ ⲠⲚⲞⲨⲦⲈ ϪⲀⲤⲦϤ̅ ϨⲘ̅
<lb n="14"/>ⲠⲦⲀⲒ̈Ⲟ̅· ⲘⲚ̅ ⲠⲈⲞⲞⲨ· ⲠⲀⲢⲀ ⲚⲈⲦ ⲞⲨⲀⲀⲂ
<lb n="15"/>ⲦⲎⲢⲞⲨ· ⲠⲈⲦ ⲞⲨⲞⲦⲂ̅ ⲈⲚⲀⲄⲄⲈⲖⲞⲤ ϨⲘ̅
<lb n="16"/>ⲠⲦⲂ̅ⲂⲞ· Ⲛ̅Ⲧ ⲀϤⲦⲀⲨⲈ ⲠⲒ̈ⲈⲄⲔⲰⲘⲒⲞⲚ ⲆⲈ·
<lb n="17"/>Ⲉ ⲦⲂⲈ ⲠⲈϨⲢⲎⲦⲞⲚ ⲈⲦ ⲤⲎϨ· ϨⲘ ⲠⲈⲨ‐
<lb n="18"/>ⲀⲄⲄⲈⲖⲒ̈ⲞⲚ Ⲛ̅ ⲔⲀⲦⲀ ⲘⲀⲐⲐⲀⲒⲞⲤ· ⲈϤⲂⲰⲖ
<lb n="19"/>Ⲉ ⲢⲞⲚ Ⲛ̅ ⲦⲖⲈⲜⲒ̈Ⲥ· ⲈⲦ ⲤⲎϨ Ⲛ̅ ϨⲎⲦϤ· ϪⲈ
<lb n="20"/>Ⲛ̅ⲦⲀ ⲦⲈⲦⲚ̅ⲈⲒ Ⲉ ⲂⲞⲖ Ⲉ ⲦⲈⲢⲎⲘⲞⲤ Ⲉ
<lb n="21"/>ⲚⲀⲨ Ⲉ ⲞⲨ· ϨⲚ̅ ⲞⲨⲈⲒⲢⲎⲚⲎ Ⲛ̅ⲦⲈ ⲠⲚⲞⲨⲦⲈ·
<lb n="22"/>ⲈⲢⲈ ⲚϤ̅ⲤⲘⲞⲨ ⲈⲦ ⲞⲨⲀⲀⲂ ⲚⲀⲈⲒ Ⲉ ϨⲢⲀⲒ̈
<lb n="23"/>Ⲉ ϪⲰⲚ Ⲛ̅ⲦⲚ̅ⲞⲨϪⲀⲒ̈ ϨⲒ̈ ⲞⲨⲤⲞⲠ ϨⲀⲘⲎⲚ·
<lb n="24"/>Ⲛⲁ ⲙⲉⲣⲁⲁⲧⲉ ϯⲉⲡⲓⲧⲩⲙⲉⲓ̈ ⲉ ⲧⲁⲩⲉ ϩⲉⲛⲕⲟⲩⲓ̈ ⲛ̅ⲁⲓ̈ⲡⲉⲛⲟⲥ
<lb n="25"/>ⲁⲩⲱ ⲛ̅ⲕⲁⲧⲟⲣⲑⲱⲙⲁ 
</pb>
<pb xml:id="1b ⲃ̅"> ⲉ ⲡⲃⲁⲡϯⲥⲧⲏⲥ ⲉⲧ ⲟⲩⲁⲁⲃ· 
<lb n="26"/>ⲁⲩⲱ ⲡⲉⲡⲣⲟⲇⲣⲟⲙⲟⲥ ⲉⲧ ⲧⲁⲓ̈ⲏⲩ· ⲡϩⲁⲅⲓⲟⲥ ⲓⲱϩⲁⲛ‐
<lb n="27"/>ⲛⲏⲥ ⲡⲥⲩⲛⲅⲉⲛⲏⲥ ⲙ̅ ⲡⲉⲭⲥ̅· ϯⲟ ⲛ̅ϩⲃⲁ ⲉⲙⲁⲧⲉ ϫⲉ
<lb n="28"/>ⲙⲛ̅ϣϭⲟⲙ ⲙ̅ ⲡⲁ ⲗⲁⲥ ⲉⲧ ϭⲟϫⲃ̅· ⲉ ⲧⲁⲩⲟ̅ ⲛ̅ ⲛⲉϥ‐
<lb n="29"/>ⲁⲣⲉⲧⲏ· ⲙⲛ̅ ⲡⲉϥⲧⲁⲓ̈ⲟ· ⲕⲁⲧⲁ ⲡϥ̅ⲙ̅ⲡϣⲁ· Ⲕⲁⲓ̈ ⲅⲁⲣ
<lb n="30"/>ⲁ ⲛⲉⲛⲉⲓ̈ⲟⲟⲧⲉ ⲉⲧ ⲟⲩⲁⲁⲃ ⲛ̅ ⲑⲉⲟⲫⲟⲣⲟⲥ ⲛ̅ ⲉⲡⲓⲥⲕⲟⲡⲟⲥ
<lb n="31"/>ⲛ̅ⲧ ⲁⲩϣⲱⲡⲉ ϩⲁ ⲧⲉⲛϩⲏ· ⲉⲧⲉ ⲁⲑⲁⲛⲁⲥⲓⲟⲥ ⲡⲉ ⲙⲛ̅
<lb n="32"/>ⲑⲉⲟⲫⲩⲗⲟⲥ ⲙⲛ̅ ⲕⲩⲣⲓⲗⲗⲟⲥ ⲙⲛ̅ ⲓ̈ⲛⲛⲟⲕⲉⲛϯⲟⲥ· ⲁⲩ‐
<lb n="33"/>ⲧⲁⲩⲉ ϩⲁϩ ⲛ̅ⲁⲓ̈ⲡⲉⲛⲟⲥ ⲉ ⲣⲟⲕ ⲱ̅ ⲓⲱϩⲁⲛⲛⲏⲥ ⲡⲃⲁⲡ‐
<lb n="34"/>ϯⲥⲧⲏⲥ· ⲱ̅ ⲡⲉⲧⲉ ⲙ̅ⲡⲉ ϥⲧⲱⲟⲩⲛ ϩⲙ̅ ⲡⲉϫⲡⲟ̅ ⲛ̅
<lb n="35"/>ⲛⲉϩⲓ̈ⲟⲙⲉ ⲛ̅ϭⲓ ⲡⲉⲧⲟ̅ ⲛ̅ ⲛⲟϭ ⲉ ⲣⲟⲕ·
<lb n="36"/>Ⲛⲓⲙ ϩⲛ̅ ⲛⲉⲛⲉⲓⲟⲟⲧⲉ ⲛ̅ⲁⲣⲭⲁⲓⲟⲛ ⲡⲉⲧⲉ ⲙ̅ⲡⲉ ϥⲉⲅⲕⲱ‐
<lb n="37"/>ⲙⲓ̈ⲁⲍⲉ· ⲙ̅ⲙⲟⲕ ⲱ̅ ⲡⲟⲩⲏⲏⲃ· ⲁⲩⲱ ⲡϣⲏⲣⲉ ⲙ̅
<lb n="38"/>ⲡⲟⲩⲏⲏⲃ· Ⲡⲉⲡⲣⲟⲫⲏⲧⲏⲥ ⲁⲩⲱ ⲡϣⲏⲣⲉ ⲙ̅ ⲡⲉⲡⲣⲟ‐
<lb n="39"/>ⲫⲏⲧⲏⲥ ⲡⲉⲡⲁⲣⲑⲉⲛⲟⲥ ⲁⲩⲱ ⲡⲙⲁⲣⲧⲩⲣⲟⲥ ⲡϩⲓ̈ⲥⲁⲅⲅⲉ‐
<lb n="40"/>ⲗⲟⲥ· ⲁⲩⲱ Ⲡⲉϣⲃⲏⲣ ⲙ̅ ⲡⲡⲁⲧϣⲉⲗⲉⲉⲧ ⲙ̅ⲙⲉ ⲡⲉⲭⲥ̅·
<lb n="41"/>ⲡϩⲁⲅⲓ̈ⲟⲥ ⲓ̈ⲱϩⲁⲛⲛⲏⲥ· 
</pb>
<pb xml:id="2a ⲅ̅"> ⲡⲃⲁⲡϯⲥⲧⲏⲥ· Ⲁⲗⲏⲑⲱⲥ ⲁ 
<lb n="42"/>ⲡⲕ̅ⲣⲁⲛ ⲙⲛ̅ ⲡⲉⲕⲣ̅ ⲡⲙⲉⲩⲉ ϣⲱⲡⲉ ⲙ̅ ⲡⲁϩⲣⲉ ⲙ̅
<lb n="43"/>ⲙⲛ̅ⲧ̅ⲥⲁⲉⲓ̈ⲛ· ⲉϥⲧⲁⲗϭⲟ ⲛ̅ϣⲱⲛⲉ ⲛⲓ̈ⲙ· Ⲉⲓϣⲁϫⲉ
<lb n="44"/>ⲉ ⲓⲱϩⲁⲛⲛⲏⲥ ⲡⲉ ⲛⲧ ⲁϥⲭⲁⲗⲓ̈ⲛⲟⲩ ⲙ̅ ⲡⲗⲁⲥ ⲙ̅ ⲡϥ̅‐
<lb n="45"/>ⲉⲓ̈ⲱⲧ ϩⲓ̈ⲧⲛ̅ ⲧϥ̅ϭⲓⲛⲱ̅ⲱ̅ ⲙ̅ⲙⲟϥ· Ⲁⲩⲱ ⲟⲛ ⲁϥⲧⲣⲉ
<lb n="46"/>ⲧⲧⲁⲡⲣⲟ̅ ⲙ̅ ⲡϥ̅ⲉⲓ̈ⲱⲧ ⲟⲩⲱⲛ ϩⲓ̈ⲧⲛ̅ ⲧϥ̅ϭⲓⲛϫⲡⲟϥ· ⲛ̅
<lb n="47"/>ⲧⲉⲣ ⲟⲩϫⲛ̅ ⲉ ⲍⲁⲭⲁⲣⲓ̈ⲁⲥ ⲅⲁⲣ· ϫⲉ ⲕⲟⲩⲉϣ ⲙⲟⲩⲧⲉ
<lb n="48"/>ⲉ ⲣⲟϥ ϫⲉ ⲛⲓ̈ⲙ· Ⲛ̅ⲧⲟϥ ⲇⲉ ϩⲓⲧⲛ̅ ⲧϭⲓⲛϯ ⲙⲁⲉⲓⲛ ⲛ̅ⲧⲉϥ‐
<lb n="49"/>ϭⲓϫ· ⲁϥⲁⲓ̈ⲧⲉⲓ ⲛ̅ ⲟⲩⲡⲓ̈ⲛⲁⲅⲓ̈ⲥ· ⲁϥⲥϩⲁⲓ̈ ⲙ̅ ⲡⲉⲓ̈
<lb n="50"/>ϣⲟⲙⲛ̅ⲧ̅ ⲛ̅ⲥϩⲁⲓ̈ ⲛ̅ϣⲟⲩⲣ̅ϣⲡⲏⲣⲉ ⲙ̅ⲙⲱⲟⲩ Ⲓⲱⲧⲁ· ⲁⲩⲱ
<lb n="51"/>Ⲱ ⲙⲛ̅ ⲁⲗⲫⲁ· Ϩⲙ̅ ⲡⲧⲣⲉϥⲥϩⲁⲓ̈ ⲇⲉ ⲁ ⲣⲱϥ· ⲟⲩⲱⲛ
<lb n="52"/>ⲛ̅ⲧⲉⲩⲛⲟⲩ· ⲁⲩⲱ ⲁ ⲡⲉϥⲗⲁⲥ ⲃⲱⲗ ⲉⲃⲟⲗ ⲁϥϣⲁϫⲉ·
<lb n="53"/>ⲁⲩⲱ ⲁϥϭⲙ̅ϭⲟⲙ· ⲁϥⲱϣ ⲉ ⲃⲟⲗ· ϩⲛ̅ ⲟⲩⲛⲟϭ ⲛ̅
<lb n="54"/>ⲥⲙⲏ ϫⲉ ⲓ̈ⲱϩⲁⲛⲛⲏⲥ ⲡⲉ ⲡϥ̅ⲣⲁⲛ·
<lb n="55"/>Ϩⲛ̅ ⲟⲩⲙⲉ ⲅⲁⲣ ⲡⲣⲁⲛ ⲛ̅ ⲓ̈ⲱϩⲁⲛⲛⲏⲥ ⲟⲩϣⲟⲩⲣ̅ ϣⲡⲏⲣⲉ
<lb n="56"/> ⲙ̅ⲙⲟϥ ⲡⲉ 
</pb>
<pb xml:id="2b ⲇ̅"> Ⲛ̅ⲧⲟϥ ⲅⲁⲣ ⲡⲉ ⲧⲗⲁⲙⲡⲁⲥ ⲛ̅ ⲧⲟⲓⲕⲟⲩ‐
<lb n="57"/>ⲙⲉⲛⲏ ⲧⲏⲣⲥ̅· Ⲁⲗⲗⲁ ⲡⲁ ⲗⲁⲥ ϭⲟϫⲃ̅ ⲉⲙⲁⲧⲉ ⲛ̅
<lb n="58"/>ⲛⲁϩⲣⲛ̅ ⲡⲟⲩⲛ̅ⲧⲃⲁ ⲛ̅ ⲛⲉϥⲁⲣⲉⲧⲏ· ϯⲟⲩⲱϣ ϭⲉ ⲉ ϯ
<lb n="59"/>ⲡⲁ ⲟⲩⲟⲓ· ⲉ ϩⲟⲩⲛ ⲉ ⲡⲡⲉⲗⲁⲅⲟⲥ ⲙ̅ ⲡⲛⲟⲏⲙⲁ· Ⲉⲡⲉⲓ
<lb n="60"/>ⲇⲏ ϭⲉ ⲛ̅ ⲧⲉⲣ ϥ̅ϣⲱⲡⲉ ⲛ̅ϭⲓ ⲡϩⲟⲩⲙⲓ̈ⲥⲉ ⲛ̅ ⲏⲣⲱⲇⲏⲥ
<lb n="61"/>ⲡⲉⲧ ⲥϩⲟⲩⲟⲣⲧ̅· ⲁⲥⲉⲓ̈ ⲉ ϩⲟⲩⲛ ⲛ̅ϭⲓ ⲧϣⲉⲉⲣⲉ ⲛ̅ ⲏⲣⲱ‐
<lb n="62"/>ⲇⲓ̈ⲁⲥ ⲁⲥⲟⲣⲭⲉⲓ̈ ⲁⲩⲱ ⲁⲥⲣ̅ⲁⲛⲁϥ ⲛ̅ ⲏⲣⲱⲇⲏⲥ ⲙⲛ̅ ⲛⲉⲧ
<lb n="63"/>ⲛⲏϫ ⲛⲙ̅ⲙⲁϥ· ⲛ̅ⲧⲟϥ Ⲇⲉ ⲁϥϩⲟⲙⲟⲗⲟⲅⲉⲓ̈ ⲉ ϯ ⲛⲁⲥ
<lb n="64"/>ⲙ̅ ⲡⲉⲧ ⲉⲥⲁⲓ̈ⲧⲉⲓ̈ ⲙ̅ⲙⲟϥ· Ⲧⲁⲓ̈ ⲇⲉ ⲁⲥⲃⲱⲕ ϣⲁ ⲧⲉⲥ‐
<lb n="65"/>ⲙⲁⲁⲩ ⲉ ⲧⲣⲉ ⲥⲧⲟⲩⲛⲟⲉⲓⲁⲧⲥ̅ ⲉ ⲃⲟⲗ· Ⲛ̅ⲧⲟⲥ ⲇⲉ ⲡⲉ‐
<lb n="66"/>ϫⲁⲥ ⲛⲁⲥ· ϫⲉ ⲁⲓ̈ⲧⲉⲓ̈ ⲛ̅ ⲧⲁⲡⲉ ⲛ̅ ⲓ̈ⲱϩⲁⲛⲛⲏⲥ ⲡⲃⲁⲡ‐
<lb n="67"/>ϯⲥⲧⲏⲥ· ⲁⲩⲱ ⲙⲁⲣⲟⲩⲧⲁⲁⲥ ⲛⲏ ϩⲓ̈ϫⲛ̅ ⲟⲩⲡⲓ̈ⲛⲁⲝ·
<lb n="68"/>Ⲁⲥⲕⲟⲧⲥ̅ ⲇⲉ ϣⲁ ⲡⲣ̅ⲣⲟ ⲡⲉϫⲁⲥ ⲛⲁϥ ϫⲉ· ⲙⲁ ⲛⲁⲓ̈
<lb n="69"/>ⲧⲉⲛⲟⲩ ⲛ̅ ⲧⲁⲡⲉ ⲛ̅ ⲓ̈ⲱϩⲁⲛⲛⲏⲥ ⲡⲃⲁⲡϯⲥⲧⲏⲥ ϩⲓ̈ϫⲛ̅
<lb n="70"/>ⲟⲩⲡⲓ̈ⲛⲁⲝ· Ⲡⲣ̅ⲣⲟ ⲇⲉ ⲁϥⲟⲩⲉϩⲥⲁϩⲛⲉ ⲉ ⲧⲁⲁⲥ ⲛⲁⲥ·
<lb n="71"/> ⲁϥⲧⲛ̅ⲛⲟⲟⲩ ⲥⲡⲉⲕⲟⲩⲗⲁⲧⲱⲣ ⲉ ⲡⲉϣⲧⲉ
</pb>
<pb xml:id="3a ⲉ̅">ⲕⲟ̅· ⲉ ⲧⲣⲉ
<lb n="72"/>ϥϥⲓ̈ ⲛ̅ ⲧⲁⲡⲉ ⲛ̅ ⲓ̈ⲱϩⲁⲛⲛⲏⲥ· ⲁϥⲉⲛⲧⲥ̅ ⲇⲉ ϩⲓϫⲙ̅
<lb n="73"/>ⲡⲡⲓⲛⲁⲝ· ⲁϥⲧⲁⲁⲥ ⲛ̅ ⲧϣⲉⲉⲣⲉ ϣⲏⲙ ⲁⲩⲱ ⲁⲥⲛ̅ⲧⲥ̅
<lb n="74"/>ⲁⲥⲧⲁⲁⲥ ⲛ̅ ⲧⲉⲥⲙⲁⲁⲩ·
<lb n="75"/>Ⲛⲉϥⲙⲁⲑⲏⲧⲏⲥ ⲇⲉ ⲁⲩϯ ⲡⲉⲩⲟⲩⲟⲓ̈ ⲁⲩϥⲓ ⲙ̅ ⲡⲉϥⲥⲱⲙⲁ·
<lb n="76"/>ⲁⲩⲧⲟⲙⲥϥ̅· Ⲁⲩⲱ ⲁⲩϫⲓ̈ ⲡⲟⲩⲱ ⲛ̅ ⲓⲥ̅· ⲛ̅ ⲧⲉⲣⲉ
<lb n="77"/>ϥⲥⲱⲧⲙ̅ ⲇⲉ ⲛ̅ϭⲓ̈ ⲓⲥ̅· ⲁϥⲁⲛⲁⲭⲱⲣⲉⲓ̈ ⲉⲩⲙⲁ ⲛ̅ ϫⲁⲓ̈ⲉ·
<lb n="78"/>ⲁϥⲃⲱⲕ ⲉ ϩⲟⲩⲛ ⲉⲩⲙⲁ ⲙⲁⲩⲁⲁϥ· Ⲛ̅ ⲧⲉⲣ ⲟⲩⲥⲱⲧⲙ̅
<lb n="79"/>ⲇⲉ ⲛ̅ϭⲓ ⲙ̅ ⲙⲏⲏϣⲉ ⲁⲩⲟⲩⲁϩⲟⲩ ⲛ̅ⲥⲁ ⲓⲥ̅· Ⲓⲥ̅ ⲇⲉ· ⲛ̅
<lb n="80"/>ⲧⲉⲣⲉ ϥⲛⲁⲩ ⲉⲙ ⲙⲏⲏϣⲉ· ⲁϥϣⲛ̅ ϩⲧⲏϥ ϩⲁ ⲣⲟⲟⲩ:
<lb n="81"/>ⲣⲟⲩϩⲉ ⲇⲉ ⲛ̅ ⲧⲉⲣ ϥ̅ϣⲱⲡⲉ· ⲁⲩϯ ⲡⲉⲩⲟⲩⲟⲓ̈ ⲉ ⲣⲟϥ
<lb n="82"/>ⲛ̅ϭⲓ ⲙ̅ ⲙⲁⲑⲏⲧⲏⲥ· ⲉⲩϫⲱ ⲙ̅ⲙⲟⲥ· ϫⲉ ⲡⲙⲁ ⲟⲩ‐
<lb n="83"/>ϫⲁⲓ̈ⲉ ⲡⲉ· ⲕⲁ ⲙ̅ ⲙⲏⲏϣⲉ ⲉ ⲃⲟⲗ· ϫⲉ ⲕⲁⲥ ⲉⲩⲉⲃⲱⲕ
<lb n="84"/>ⲉ ⲃⲟⲗ· ⲉⲛϯⲙⲉ· ⲉⲧ ⲙ̅ⲡⲉⲩⲕⲱⲧⲉ· ⲛ̅ⲥⲉϣⲱⲡ ⲛⲁⲩ
<lb n="85"/>ⲙ̅ ⲡⲉⲧ ⲟⲩⲛⲁⲟⲩⲟⲙϥ̅·
<lb n="86"/>Ⲓⲥ̅ ⲇⲉ ⲡⲉϫⲁϥ ⲛⲁⲩ ϫⲉ ⲙⲛ̅ ⲧⲏⲧⲛ̅ ⲙ̅ⲙⲁⲩ ⲉ ϯ ⲛⲁⲩ ⲉ
<lb n="87"/>ⲧⲣⲉ ⲩⲟⲩⲱⲙ· ⲛⲧⲟⲟⲩ ⲇⲉ ⲡⲉϫⲁⲩ ⲛⲁϥ ϫⲉ ⲙⲛ̅ ⲧⲁⲛ
<lb n="88"/>ⲗⲁⲁⲩ ⲙ̅ ⲡⲉⲓ̈ ⲙⲁ ⲛ̅ⲥⲁ ϯⲟⲩ ⲛ̅ⲟⲉⲓⲕ ⲛ̅ⲉⲓ̈ⲟⲩⲧ ⲙⲛ̅ ⲧⲃⲧ̅
<lb n="89"/>ⲥⲛⲁⲩ· Ⲓⲥ̅ ⲇⲉ ⲡⲉϫⲁϥ 
</pb>
<pb xml:id="3b ⲋ̅"> ⲛⲁⲩ ϫⲉ ⲁⲛⲓ ⲥⲟⲩ ⲉ ⲡⲉⲓ̈ 
<lb n="90"/>ⲙⲁ :— ⲁϥⲟⲩⲉϩⲥⲁϩⲛⲉ ⲛⲙ̅ ⲙⲏⲏϣⲉ· ⲉ ⲧⲣⲩ̅ⲛⲟϫⲟⲩ
<lb n="91"/>ⲉϫⲙ̅ ⲡⲉⲭⲟⲣⲧⲟⲥ· ⲁϥϫⲓ̈ ⲙ̅ ⲡϯⲟⲩ ⲛ̅ⲟⲉⲓⲕ ⲙⲛ̅ ⲡⲧⲃⲧ̅
<lb n="92"/>ⲥⲛⲁⲩ ⲁϥϥⲓ̈ ⲉⲓⲁⲧϥ̅ ⲉϩⲣⲁⲓ̈ ⲉ ⲧⲡⲉ· ⲁϥⲥⲙⲟⲩ ⲉ ⲣⲟⲟⲩ·
<lb n="93"/>ⲁϥⲡⲟϣⲟⲩ· ⲁϥⲧⲁⲁⲩ ⲛⲙ̅ ⲙⲁⲑⲏⲧⲏⲥ· Ⲙ̅ ⲙⲁⲑⲏⲧⲏⲥ
<lb n="94"/>ⲇⲉ ⲁⲩϯ ⲛⲙ̅ ⲙⲏⲏϣⲉ ⲁⲩⲟⲩⲱⲙ ⲧⲏⲣⲟⲩ ⲁⲩⲥⲉⲓ̈· ⲁⲩⲱ
<lb n="95"/>ⲛ̅ⲗⲁⲕⲙ̅ ⲛ̅ⲧ ⲁⲩⲥⲉⲉⲡⲉ· ⲁⲩⲙⲉϩ ⲙⲛ̅ⲧⲥⲛⲟⲟⲩⲥ ⲛ̅ⲕⲟⲧ·
<lb n="96"/>ⲛⲉⲧ ⲟⲩⲱⲙ ⲇⲉ ⲛⲉⲩⲛⲁⲣ̅ ⲁ ϯⲟⲩ ⲛ̅ϣⲟ̅ ⲛ̅ⲣⲱⲙⲉ·
<lb n="97"/>ⲭⲱⲣⲓⲥ ϣⲏⲣⲉ ϣⲏⲙ ϩⲓ̈ ⲥϩⲓ̈ⲙⲉ·
<lb n="98"/>Ϯⲟⲩⲱϣ ⲙⲉⲛ ⲱ̅ ⲛⲁ ⲙⲉⲣⲁⲧⲉ· ⲉ ϫⲱ ⲉ ⲣⲱⲧⲛ̅ ⲙ̅ ⲡⲧⲁⲓ̈ⲟ
<lb n="99"/>ⲛ̅ ⲓⲱϩⲁⲛⲛⲏⲥ· ⲁⲩⲱ ϫⲉ ⲟⲩⲁϣ ⲙ̅ ⲙⲓ̈ⲛⲉ ⲧⲉ ⲧⲁⲅⲁⲡⲏ
<lb n="100"/>ⲛ̅ⲧⲁ ⲡⲉⲭⲥ̅ ⲁⲁⲥ ⲛⲁϥ ϫⲉ ⲡⲉϥϣⲃⲏⲣ ⲡⲉ· ⲁⲩⲱ ⲡⲉϥ‐
<lb n="101"/>ⲥⲩⲅⲅⲉⲛⲏⲥ ⲡⲉ· ⲛ̅ⲑⲉ ⲛ̅ⲧ ⲁϥⲙⲉⲣⲓ̈ⲧϥ̅ ⲛ̅ϯϩⲉ ⲧⲏⲣⲥ̅·
<lb n="102"/>Ⲡⲉⲓ ϯⲟⲩ ⲅⲁⲣ ⲛ̅ⲟⲉⲓ̈ⲕ ⲙⲛ̅ ⲡⲉⲡ?ⲃⲧ̅ ⲥⲛⲁⲩ ⲛ̅ⲧ ⲁϥⲧⲙ̅‐
<lb n="103"/>ⲙⲉ· ⲡⲉⲓ ϯⲟⲩ ⲛ̅ϣⲟ ⲛ̅ⲣⲱⲙⲉ ⲉ ⲃⲟⲗ ⲛ̅ ϩⲏⲧⲟⲩ· ⲭⲱⲣⲓⲥ
<lb n="104"/>ϣⲏⲣⲉ ϣⲏⲙ ϩⲓ̈ ⲥϩⲓ̈ⲙⲉ ⁛—
<lb n="105"/>Ⲡⲙⲏⲏϣⲉ ⲅⲁⲣ ⲛ̅ⲧ ⲁⲩⲥⲱⲟⲩϩ 
</pb>
<pb xml:id="4a ⲍ̅"> ⲉ ⲧⲃⲉ ⲡⲣⲓ̈ⲙⲉ ⲛ̅ ⲓⲱϩⲁⲛ‐ 
<lb n="106"/>ⲛⲏⲥ· ⲟⲩⲣⲓⲙⲉ ⲙⲛ̅ ⲓⲥ̅ ⲉϥⲣ̅ ϩⲏⲃⲉ ⲛ̅ ⲓ̈ⲱϩⲁⲛⲛⲏⲥ· ⲁϥ‐
<lb n="107"/>ⲥⲉⲣ ⲧⲁⲅⲁⲡⲏ ϩⲁ ⲣⲟϥ· ϩⲱⲥ ⲉ ⲡⲉϥⲥⲩⲅⲅⲉⲛⲏⲥ ⲡⲉ· ⲁⲩⲱ
<lb n="108"/>ⲡⲉϥϣⲃⲏⲣ ⲡⲉ· Ⲉ ⲧⲃⲉ ⲡⲁⲓ̈ ⲛ̅ ⲧⲉⲣⲉ ⲙ̅ ⲙⲁⲑⲏⲧⲏⲥ ϫⲟⲟⲥ
<lb n="109"/>ⲛⲁϥ ϫⲉ ⲕⲁ ⲙ̅ ⲙⲏⲏϣⲉ ⲉ ⲃⲟⲗ ⲛ̅ⲥⲉⲃⲱⲕ ⲛ̅ⲥⲉϣⲱⲡ ⲛⲁⲩ
<lb n="110"/>ⲙ̅ ⲡⲉⲧ ⲟⲩⲛⲁⲟⲩⲟⲙϥ̅· ⲛ̅ⲧⲟϥ ⲇⲉ ⲙ̅ⲡ ϥ̅ⲟⲩⲱϣ ⲉ ⲧⲣⲉ
<lb n="111"/>ⲩⲃⲱⲕ ⲉⲩⲛⲏⲥⲧⲉⲩⲉ· ϯ ϩⲧⲏⲕ ⲉ ⲡϣⲁϫⲉ ⲙ̅ ⲡⲉⲓ̈ ⲙⲁ· ⲛ̅
<lb n="112"/>ϣⲟⲣⲡ̅ ⲙⲉⲛ ⲛ̅ ⲧⲉⲣ ϥ̅ⲥⲱⲧⲙ̅ ⲛ̅ϭⲓ ⲓⲥ̅ ⲉ ⲧⲃⲉ ⲓⲱϩⲁⲛⲛⲏⲥ
<lb n="113"/>ⲡⲃⲁⲡϯⲥⲧⲏⲥ· ⲁϥⲁⲛⲁⲭⲱⲣⲉⲓ̈ ⲁⲩⲟⲩⲁϩⲟⲩ ⲛ̅ⲥⲱϥ
<lb n="114"/>ⲛ̅ϭⲓ ⲡⲙⲏⲏϣⲉ ϩⲛ̅ ⲟⲩϭⲉⲡⲏ· Ⲗⲟⲓⲡⲟⲛ ⲛ̅ ⲧⲉⲣ ϥ̅ⲛⲁⲩ
<lb n="115"/>ⲉ ⲣⲟⲟⲩ ⲛ̅ϭⲓ ⲡⲛⲁⲏⲧ ⲛ̅ ϣⲁⲛϩⲧⲏϥ ⲓⲥ̅· ⲁϥϣⲛ̅ ϩⲧⲏϥ
<lb n="116"/>ⲉ ϫⲱⲟⲩ· ϩⲱⲥ ϫⲉ ⲟⲩϣⲱⲥ ⲉⲛⲁⲛⲟⲩϥ ⲡⲉ ⲛ̅ ⲟⲩⲟⲉⲓϣ
<lb n="117"/>ⲛⲓⲙ· ⲛ̅ ⲧⲉⲣⲉ ⲙ̅ ⲙⲁⲑⲏⲧⲏⲥ ⲇⲉ ϫⲛⲟⲩϥ ϫⲉ ⲕⲁ ⲙ̅
<lb n="118"/>ⲙⲏⲏϣⲉ ⲉ ⲃⲟⲗ ⲛ̅ⲥⲉⲃⲱⲕ ⲛ̅ⲥⲉϣⲱⲡ ⲛⲁⲩ ⲙ̅ ⲡⲉⲧ ⲟⲩ‐
<lb n="119"/>ⲛⲁⲟⲩⲟⲙϥ̅· Ⲡⲉϫⲉ ⲡⲥⲏ̅ⲣ̅ ⲛⲁⲩ ϫⲉ ⲙ̅ⲙⲟⲛ· ⲉϥ‐
<lb n="120"/>ⲙⲉⲉⲩⲉ 
</pb>
<pb xml:id="4b ⲏ̅"> ϫⲉ ⲁϣ ⲛ̅ ⲉⲩⲭⲁⲣⲓ̈ⲥϯⲁ ⲉ ϯⲛⲁϫⲓ̈ⲧⲥ̅ ⲛ̅ 
<lb n="121"/>ⲛⲁϩⲣⲛ̅ ⲡⲁ ⲥⲩⲅⲅⲉⲛⲏⲥ· ⲛ̅ ⲛⲉ ⲛⲧ ⲁⲩⲉⲓ ϣⲁ ⲣⲟⲓ ⲉ
<lb n="122"/>ⲧⲃⲏⲏⲧϥ̅· ⲉⲩⲥⲕⲩⲗⲗⲉⲓ ⲛ̅ ⲧⲉⲓ ϩⲉ· Ⲉϣⲱⲡⲉ ⲉⲩϣⲁⲛ‐
<lb n="123"/>ⲃⲱⲕ ⲛⲁⲩ ⲉⲩⲛⲏⲥⲧⲉⲩⲉ ⲛ̅ ⲧⲉⲓ̈ ϩⲉ· ⲥⲉⲛⲁⲥⲱϣⲙ̅ ϩⲓ̈
<lb n="124"/>ⲧⲉϩⲓ̈ⲏ· ⲛⲑⲉ ⲛ̅ⲧⲁ ⲓⲱⲥⲏⲫ ⲡⲡⲁⲧⲣⲓ̈ⲁⲣⲭⲏⲥ ⲥⲣ̅
<lb n="125"/>ⲧⲁⲅⲁⲡⲏ ⲉ ⲃⲟⲗ ⲉ ⲧⲃⲉ ⲡⲙⲟⲩ ⲛ̅ ⲓ̈ⲁⲕⲱⲃ ⲡⲉϥⲉⲓ̈ⲱⲧ·
<lb n="126"/>Ⲧⲁⲓ̈ ⲧⲉ ⲑⲉ ⲛ̅ⲧⲁ ⲓⲥ̅ ⲁⲁⲥ· ⲁϥⲥⲣ̅ ⲧⲁⲅⲁⲡⲏ ⲉ ⲃⲟⲗ ϩⲁ
<lb n="127"/>ⲡⲉϥⲥⲩⲅⲅⲉⲛⲏⲥ ⲓⲱϩⲁⲛⲛⲏⲥ· Ⲗⲟⲓⲡⲟⲛ ⲁⲩϯ ⲥⲩⲛⲏⲑⲓ̈ⲁ
<lb n="128"/>ⲧⲁⲓ̈ ⲙⲛ̅ ⲧⲉⲓ̈ ⲁⲅⲁⲡⲏ ϣⲱⲡⲉ ⲉⲩⲙⲏⲛ ⲉ ⲃⲟⲗ ⲛ̅ ⲟⲩⲟⲛ
<lb n="129"/>ⲛⲓⲙ· ⲉ ⲧⲃⲉ ⲛⲁ ⲡⲉⲩⲅⲉⲛⲟⲥ· ⲉ ⲧⲣⲉ ⲩⲥⲣ̅ ⲧⲁⲅⲁⲡⲏ
<lb n="130"/>ϩⲁ ⲣⲟⲟⲩ· ⲉⲩϣⲁⲛⲙⲟⲩ· ϯⲟⲩⲱϣ ⲟⲩⲛ ⲉ ϫⲱ ⲉ
<lb n="131"/>ⲣⲱⲧⲛ̅ ⲛ̅ ⲕⲉ ⲛⲟⲏⲙⲁ ⲉϥϫⲟⲥⲉ ⲁⲩⲱ ⲉϥϣⲟⲕϩ̅· Ⲡⲉ‐
<lb n="132"/>ϫⲁϥ ⲛ̅ϭⲓ ⲡⲉⲩⲁⲅⲅⲉⲗⲓⲥⲧⲏⲥ ⲉⲧ ⲟⲩⲁⲁⲃ ϫⲉ· Ⲁϥⲥⲱⲧⲙ̅
<lb n="133"/>ⲛ̅ϭⲓ ⲓ̈ⲱϩⲁⲛⲛⲏⲥ ⲉ ⲛⲉϩⲃⲏⲩⲉ ⲙ̅ ⲡⲉⲭⲥ̅· ⲉϥϣⲟⲟⲡ
<lb n="134"/>ϩⲣⲁⲓ̈ ϩⲙ̅ ⲡⲉϣⲧⲉⲕⲟ̅· Ⲁϥⲙⲟⲩⲧⲉ ⲉ ⲥⲛⲁⲩ ⲛ̅ ⲛϥ̅‐
<lb n="135"/>ⲙⲁⲑⲏⲧⲏⲥ ⲁϥϫⲟⲟⲩⲥⲟⲩ ϣⲁ ⲡϫⲥ̅· ⲉϥϫⲱ ⲙ̅ⲙⲟⲥ ϫⲉ
<lb n="136"/>ⲛ̅ⲧⲟⲕ ⲡⲉⲧ ⲛⲏⲩ· ϫⲓⲛ ⲧⲁⲣⲛ̅ϭⲱϣⲧ̅ ϩⲏⲧϥ̅ ⲛ̅ ⲕⲉ ⲟⲩⲁ· 
</pb>
<pb xml:id="5a ⲑ̅">
<lb n="137"/> Ⲗⲟⲓ̈ⲡⲟⲛ ⲛ̅ ⲧⲉⲣ ⲟⲩⲉⲓ̈ ϣⲁ ⲓⲥ̅· ⲡⲉϫⲁⲩ ⲛⲁϥ ϫⲉ ⲓⲱϩⲁⲛ‐
<lb n="138"/>ⲛⲏⲥ ⲡⲃⲁⲡϯⲥⲧⲏⲥ ⲡⲉ ⲛⲧ ⲁϥⲧⲛ̅ⲛⲟⲟⲩⲛ ϣⲁ ⲣⲟⲕ ⲉϥϫⲱ
<lb n="139"/>ⲙ̅ⲙⲟⲥ· ϫⲉ ⲛ̅ⲧⲟⲕ ⲡⲉⲧ ⲛⲏⲩ ϫⲓⲛ ⲧⲁⲣⲛ̅ϭⲱϣⲧ̅ ϩⲏⲧϥ̅
<lb n="140"/>ⲛ̅ ⲕⲉ ⲟⲩⲁ· Ϩⲛ̅ ⲧⲉⲩⲛⲟⲩ ⲇⲉ ⲉⲧ ⲙ̅ⲙⲁⲩ ⲉⲛⲉ ⲁϥ‐
<lb n="141"/>ⲧⲁⲗϭⲉ ⲟⲩⲙⲏⲏϣⲉ· ⲁⲩⲱ ⲡⲉϫⲁϥ ⲛ̅ ⲛ̅ϥⲁⲓϣⲓ̈ⲛⲉ ⲛ̅
<lb n="142"/>ⲓ̈ⲱϩⲁⲛⲛⲏⲥ· ϫⲉ ⲃⲱⲕ ⲛ̅ⲧⲉⲧⲛ̅ϫⲱ ⲉ ⲓⲱϩⲁⲛⲛⲏⲥ ⲛ̅ ⲛⲉ
<lb n="143"/>ⲛⲧⲁ ⲧⲉⲧⲛ̅ⲛⲁⲩ ⲉ ⲣⲟⲟⲩ· ⲙⲛ̅ ⲛⲉ ⲛ̅ⲧⲁ ⲧⲉⲧⲛⲥⲱⲧⲙ̅ ⲉ
<lb n="144"/>ⲣⲟⲟⲩ· Ϫⲉ ⲛ̅ⲃⲗ̅ⲗⲉ ⲛⲁⲩ ⲉ ⲃⲟⲗ· ⲛ̅ϭⲁⲗⲉ ⲙⲟⲟϣⲉ·
<lb n="145"/>ⲛⲉⲧ ⲙⲟⲟⲩⲧ ⲧⲱⲟⲩⲛ· ⲛ̅ϩⲏⲕⲉ ⲥⲉⲉⲩⲁⲅⲅⲉⲗⲓ̈ⲍⲉ ⲛⲁⲩ·
<lb n="146"/>ⲁⲩⲱ ⲛⲁⲓ̈ⲁⲧϥ̅ ⲙ̅ ⲡⲉⲧⲉ ⲛ ϥ̅ⲛⲁⲥⲕⲁⲛⲇⲁⲗⲓ̈ⲍⲉ ⲁⲛ ⲛ̅
<lb n="147"/>ϩⲏⲧ :— Ⲁⲛⲟⲕ ⲡⲉ ⲛⲧ ⲁⲓ̈ⲭⲁⲣⲓⲍⲉ ⲙ̅ⲙⲟⲕ· ⲙ̅ ⲡⲉⲕⲉⲓⲱⲧ
<lb n="148"/>ⲍⲁⲭⲁⲣⲓⲁⲥ ⲙⲛ̅ ⲉⲗⲩⲥⲁⲃⲉⲧ ⲧⲉⲕⲙⲁⲁⲩ· Ⲁⲛⲟⲕ ⲡⲉ ⲛⲧ
<lb n="149"/>ⲁⲓⲉⲓ̈ ϣⲁ ⲣⲟⲕ· ⲉⲕϣⲟⲟⲡ ϩⲛ̅ ⲧⲕⲁⲗⲁϩⲏ ⲛ̅ ⲉⲗⲩⲥⲁⲃⲉⲧ
<lb n="150"/>ⲧⲉⲕⲙⲁⲁⲩ ⁛— Ⲉⲓ̈ϣⲟⲟⲡ ϩⲱⲱⲧ ϩⲛ̅ ⲧⲕⲁⲗⲁϩⲏ ⲙ̅
<lb n="151"/>ⲙⲁⲣⲓⲁ· ⲧⲁ ⲙⲁⲁⲩ· ⲁⲓ̈ⲁⲥⲡⲁⲍⲉ ⲙ̅ⲙⲟⲕ· ⲁⲩⲱ ⲁⲕ‐
<lb n="152"/> ⲥⲕⲓ̈ⲣⲧⲁ ϩⲣⲁⲓ̈ ⲛ̅
</pb>
<pb xml:id="ⲓ̅">ϩⲏⲧⲥ̅·
<lb n="153"/>Ⲁⲛⲟⲕ ⲟⲛ ⲡⲉ ⲛⲧ ⲁⲓ̈ⲉⲓ̈ ϣⲁ ⲣⲟⲕ ⲛ̅ ϫⲡ̅ ⲙⲏⲏⲧⲉ ⲛ̅
<lb n="154"/>ⲧⲉⲩϣⲏ· ⲛ̅ ⲥⲟⲩ ⲙⲛ̅ⲧⲟⲩⲉ ⲛ̅ ⲧⲱⲃⲉ· ⲁⲓ̈ϫⲓ̈ ⲃⲁⲡϯⲥⲙⲁ
<lb n="155"/>ϩⲛ̅ ⲛⲉⲕϭⲓϫ ⲉⲧ ⲟⲩⲁⲁⲃ· Ⲁⲗⲏⲑⲱⲥ ⲱ̅ ⲓⲱϩⲁⲛⲛⲏⲥ·
<lb n="156"/>ⲡⲉⲧⲉ ϣⲁⲩⲟⲩⲁϩⲙⲉϥ ϫⲉ ⲧⲉⲭⲁⲣⲓ̈ⲥ ⲁⲕⲙⲁⲧⲉ ⲛ̅ ⲟⲩ‐
<lb n="157"/>ⲛⲟϭ ⲉϥⲛ̅ ⲧⲡⲉ ⲛ̅ⲧⲁⲓ̈ⲟ ⲛⲓ̈ⲙ· ϩⲙ̅ ⲡⲧⲣ ⲕ̅ϣⲱⲡⲉ ⲛ̅ ⲁⲝⲓⲟⲥ
<lb n="158"/>ⲉ ⲃⲁⲡϯⲍⲉ ⲙ̅ⲙⲟⲓ̈· Ⲁⲛⲟⲕ ⲡⲉⲧ ⲛⲏⲩ· ⲁⲩⲱ ⲛ̅ⲧ ⲁⲓ̈ϫⲓ̈
<lb n="159"/>ⲃⲁⲡϯⲥⲙⲁ ⲉ ⲃⲟⲗ ϩⲓ̈ ⲧⲟⲟⲧⲕ̅· Ⲁⲛⲟⲕ ⲡⲉⲧ ⲛⲁϥⲓ̈ ⲙ̅
<lb n="160"/>ⲡⲛⲟⲃⲉ ⲙ̅ ⲡⲕⲟⲥⲙⲟⲥ Ⲛⲧⲟⲕ ⲱ̅ ⲓⲱϩⲁⲛⲛⲏⲥ ⲡⲉ ⲛ̅ⲧ
<lb n="161"/>ⲁⲓ̈ⲥⲟⲧⲡⲕ̅· ⲁⲛⲟⲕ ⲙⲛ̅ ⲡⲁ ⲉⲓⲱⲧ ⲉⲧ ϩⲛ̅ ⲙ̅ ⲡⲏⲩⲉ·
<lb n="162"/>ⲙⲛ̅ ⲡⲉⲡⲛ̅ⲁ̅ ⲉⲧ ⲟⲩⲁⲁⲃ· ⲁⲓ̈ϫⲟⲟⲩⲕ̅ ⲙ̅ ⲡⲣⲟⲇⲣⲟⲙⲟⲥ·
<lb n="163"/>ⲁⲩⲱ ⲛ̅ ϫⲁⲩⲙⲟⲉⲓⲧ ϩⲓ̈ ϩⲏ ⲙ̅ⲙⲟⲓ̈·
<lb n="164"/>Ⲗⲟⲓ̈ⲡⲟⲛ ⲁϫⲓⲥ ⲛⲙ̅ ⲙⲏⲏϣⲉ ϫⲉ ⲙⲉⲧⲁⲛⲟⲓ̈ ⲁⲥϩⲱⲛ
<lb n="165"/>ⲅⲁⲣ ⲉ ϩⲟⲩⲛ ⲛ̅ϭⲓ ⲧⲙⲛ̅ⲧⲉⲣⲟ ⲛⲙ̅ ⲡⲏⲩⲉ· Ⲡⲉⲧ ⲉⲣⲉ
<lb n="166"/>ⲛ̅ⲣⲱⲙⲉ ⲙⲉⲉⲩⲉ ⲉ ⲣⲟϥ ⲁⲛ· ⲕⲁⲧⲁ ⲑⲉ ⲛ̅ⲧ ⲁϥϫⲟⲟⲥ·
<lb n="167"/>ϫⲉ Ⲉⲓⲥ ϩⲏⲏⲧⲉ ⲁⲛⲟⲕ ϯⲛⲁⲣ̅ ⲟⲩϩⲱⲃ ϩⲛ̅ ⲛⲉⲧⲛ̅ϩⲟⲟⲩ
<lb n="168"/>ⲟⲩϩⲱⲃ ⲛ̅ ϣⲡⲏⲣⲉ· ⲁⲩⲱ ⲉⲧⲉⲧⲛ̅ϣⲁⲛⲥⲱⲧⲙ̅ 
</pb>
<pb xml:id="6a ⲓ̅ⲁ̅"> ⲛ̅ⲧⲉⲧⲛⲁ‐ 
<lb n="169"/>ⲡⲓⲥⲧⲉⲩⲉ ⲁⲛ· Ⲡⲉϫⲁϥ ⲛ̅ϭⲓ ⲓⲥ̅ ⲛ̅ ⲛ̅ϥⲁⲓϣⲓ̈ⲛⲉ ⲛ̅
<lb n="170"/>ⲓ̈ⲱϩⲁⲛⲛⲏⲥ· ϫⲉ ⲃⲱⲕ ⲛ̅ⲧⲉⲧⲛ̅ϫⲱ ⲉ ⲓ̈ⲱϩⲁⲛⲛⲏⲥ ⲛ̅ ⲛⲉ
<lb n="171"/>ⲛⲧⲁ ⲧⲉⲧⲛ̅ⲛⲁⲩ ⲉ ⲣⲟⲟⲩ· ⲙⲛ̅ ⲛⲉ ⲛ̅ⲧⲁ ⲧⲉⲧⲛ̅ⲥⲱⲧⲙ̅
<lb n="172"/>ⲉ ⲣⲟⲟⲩ· Ϫⲉ ⲛ̅ⲃⲗ̅ⲗⲉ ⲛⲁⲩ ⲉ ⲃⲟⲗ· ⲛ̅ϭⲁⲗⲉ
<lb n="173"/>ⲙⲟⲟϣⲉ· Ⲛⲉⲧ ⲙⲟⲟⲩⲧ ⲧⲱⲟⲩⲛ· ⲛ̅ϩⲏⲕⲉ ⲥⲉⲉⲩⲁⲅ‐
<lb n="174"/>ⲅⲉⲗⲓ̈ⲍⲉ ⲛⲁⲩ· ⲁⲩⲱ ⲛⲁⲓ̈ⲁⲧϥ̅ ⲙ̅ ⲡⲉⲧⲉ ⲛϥ̅ⲛⲁⲥⲕⲁⲛ‐
<lb n="175"/>ⲇⲁⲗⲓ̈ⲍⲉ ⲁⲛ ⲛ̅ ϩⲏⲧ·
<lb n="176"/>Ⲛ ⲧⲉⲣⲉ ⲛⲁⲓ̈ ⲇⲉ ⲃⲱⲕ ⲁϥⲁⲣⲭⲉⲓ ⲛ̅ ϫⲟⲟⲥ ⲛⲙ̅ ⲙⲏⲏϣⲉ
<lb n="177"/>ⲉ ⲧⲃⲉ ⲓⲱϩⲁⲛⲛⲏⲥ Ϫⲉ ⲛ̅ⲧⲁ ⲧⲉⲧⲛ̅ⲉⲓ ⲉ ⲃⲟⲗ ⲉ ⲧⲉⲣⲉⲙⲟⲥ
<lb n="178"/>ⲉ ⲛⲁⲩ ⲉ ⲟⲩ : ⲉⲩⲕⲁϣ ⲉⲣⲉ ⲡⲧⲏⲩ ⲕⲓ̈ⲙ ⲉ ⲣⲟϥ ⁛—
<lb n="179"/>Ⲁⲗⲗⲁ ⲛ̅ⲧⲁ ⲧⲉⲧⲛ̅ⲉⲓ ⲉ ⲃⲟⲗ ⲉ ⲛⲁⲩ ⲉ ⲟⲩ· ⲉⲩⲣⲱⲙⲉ
<lb n="180"/>ⲉⲣⲉ ϩⲉⲛϩⲃ̅ⲥⲱ ⲉⲩϭⲏⲛ ⲧⲟ̅ ϩⲓ̈ⲱⲱϥ Ⲉⲓⲥ ⲛⲉⲧ ⲫⲟⲣⲉⲓ̈ ⲛ̅
<lb n="181"/>ⲛ̅ϩⲃ̅ⲥⲱ ⲉⲧ ϭⲏⲛ ⲥⲉ ϩⲛ̅ ⲛ̅ⲏⲓ ⲛ̅ ⲛⲣ̅ⲣⲱⲟⲩ :— ⲁⲗⲗⲁ ⲛⲧⲁ
<lb n="182"/>ⲧⲉⲧⲛ̅ⲉⲓ ⲉ ⲃⲟⲗ ⲉ ⲛⲁⲩ ⲉ ⲟⲩ ⲉⲩⲡⲣⲟⲫⲏⲧⲏⲥ· ⲉϩⲉ ϯϫⲱ
<lb n="183"/>ⲙ̅ⲙⲟⲥ ⲛⲏⲧⲛ̅ ϫⲉ ⲟⲩϩⲟⲩ ⲉ ⲡⲣⲟⲫⲏⲧⲏⲥ ⲡⲉ· Ⲡⲁⲓ̈ ⲅⲁⲣ
<lb n="184"/>ⲡⲉⲧ 
</pb>
<pb xml:id="6b ⲓ̅ⲃ̅"> ⲥⲏϩ ⲉ ⲧⲃⲏⲏⲧϥ̅ ϫⲉ Ⲉⲓⲥ ϩⲏⲏⲧⲉ ⲁⲛⲟⲕ ϯⲛⲁ 
<lb n="185"/>ϫⲟⲟⲩ ⲡⲁ ⲁⲅⲅⲉⲗⲟⲥ ϩⲁ ⲧⲉⲕϩⲏ ⲛϥ̅ⲥⲟⲟⲩⲧⲛ̅ ⲛ̅ ⲧⲉⲕϩⲓ̈ⲏ·
<lb n="186"/>ϩⲁⲙⲏⲛ ϯϫⲱ ⲙ̅ⲙⲟⲥ ⲛⲏⲧⲛ̅ ϫⲉ ⲙ̅ⲡⲉ ϥⲧⲱⲟⲩⲛ ϩⲙ̅
<lb n="187"/>ⲡⲉϫⲡⲟ ⲛ̅ ⲛⲉϩⲓ̈ⲟⲙⲉ ⲛ̅ϭⲓ ⲡⲉⲧⲟ̅ ⲛ̅ⲛⲟϭ ⲉ ⲓ̈ⲱϩⲁⲛⲛⲏⲥ
<lb n="188"/>ⲡⲃⲁⲡϯⲥⲧⲏⲥ· ⲡⲕⲟⲩⲓ̈ ⲇⲉ ⲉ ⲣⲟϥ ⲡⲛⲟϭ ⲉ ⲣⲟϥ ⲡⲉ ϩⲛ̅
<lb n="189"/>ⲧⲙⲛ̅ⲧⲉⲣⲟ ⲛⲙ̅ ⲡⲏⲩⲉ·
<lb n="190"/>Ⲟⲩⲁⲛⲁⲅⲕⲁⲓ̈ⲟⲛ ⲇⲉ ⲉ ⲣⲟⲛ ⲡⲉ· ⲉ ⲧⲣⲛ̅ⲧⲁⲙⲱⲧⲛ̅ ⲉ ⲧⲃⲉ
<lb n="191"/>ⲡⲉϩⲣⲏⲧⲟⲛ· ϩⲁϩ ⲅⲁⲣ ϩⲛ̅ ⲛⲉⲧⲉ ⲛ̅ⲥⲉⲧⲁϫⲣⲏⲩ ⲁⲛ·
<lb n="192"/>ϩⲛ̅ ⲛⲉⲅⲣⲁⲫⲏ ⲉⲩⲙⲉⲉⲩⲉ ⲉ ⲡⲁⲓ̈ ϫⲱ ⲙ̅ⲙⲟⲥ· ⲉⲩⲕⲁϣ
<lb n="193"/>ⲛⲁⲙⲉ ⲉⲣⲉ ⲡⲧⲏⲩ ⲕⲓ̈ⲙ ⲉ ⲣⲟϥ· ⲏ ⲙ̅ⲙⲟⲛ ⲉⲛϣⲏⲛ
<lb n="194"/>ⲧⲏⲣⲟⲩ· ⲉⲧ ϩⲓ̈ϫⲙ̅ ⲡⲕⲁϩ· ⲉⲓⲧⲉ ⲃⲛ̅ⲛⲉ· ⲉⲓⲧⲉ ⲕⲛ̅ⲧⲉ·
<lb n="195"/>ⲉⲓⲧⲉ ⲛⲟⲩϩⲉ· ⲉⲓⲧⲉ ϣⲃⲓ̈ⲃ· ⲉⲓⲧⲉ ϣⲟⲛⲧⲉ· ϣⲁ ϩⲣⲁⲓ̈
<lb n="196"/>ⲉⲛϫⲟ ⲛ̅ ⲧⲥⲱϣⲉ· ⲉⲩϣⲁⲛⲁⲩⲝⲁⲛⲉ ⲛ̅ⲧⲉ ⲡⲧⲏⲩ ⲕⲓ̈ⲙ
<lb n="197"/>ⲉ ⲣⲟⲟⲩ ϣⲁⲩⲕⲓ̈ⲙ· ⲉ ⲡⲉⲓ ⲥⲁ ⲙⲛ̅ ⲡⲁⲓ̈ ⲙⲉⲣⲉ ⲗⲁⲁⲩ
<lb n="198"/>ⲛ̅ ⲁⲑⲏⲧ ⲛⲁⲉⲓ̈ⲙⲉ ⲉ ⲣⲟⲟⲩ· ⲙⲁⲗⲓ̈ⲥⲧⲁ ⲛ̅ⲥⲁⲃⲉ· Ⲁⲗⲗⲁ
<lb n="199"/>ⲛ̅ⲧⲁ ⲡⲥⲏ̅ⲣ̅ ϫⲟⲟⲥ ⲉ ⲧⲃⲉ ⲧⲥⲏⲃⲉ ⲛ̅ϫⲱ ⲉ ϩⲟⲩⲛ ⲉ ϩⲉⲛ‐
<lb n="200"/> ϣⲟⲉⲓ̈ⲧ ⲉ ⲙⲛ̅ ⲗⲁⲁⲩ ϩⲓ̈ⲱ
</pb>
<pb xml:id="7a ⲓ̅ⲅ̅">ⲱϥ ⲉⲣⲉ ⲡⲉϥϩⲣⲟⲟⲩ ⲱϣ ⲉ
<lb n="201"/>ⲃⲟⲗ· ⲛ̅ⲧⲉ ⲛⲉⲧ ⲥⲱⲧⲙ̅ ⲙ̅ⲡⲟⲩⲉ ϫⲟⲟⲥ ϫⲉ ⲛ̅ⲧⲁ ⲟⲩ‐
<lb n="202"/>ϣⲱⲡⲉ ⲁ ⲧⲉⲓ ⲥⲏⲃⲉ ⲛ̅ϫⲱ ⲱϣ ⲉ ⲃⲟⲗ·
<lb n="203"/>Ⲛⲧⲉⲩⲛⲟⲩ ϣⲁⲩⲥⲱⲟⲩϩ ⲉ ⲛⲁⲩ ⲉ ⲡⲉ ⲛⲧ ⲁϥϣⲱⲡⲉ·
<lb n="204"/>ϣⲁⲩⲉⲓ̈ⲙⲉ ϫⲉ ⲁ ⲛⲓⲙ ⲡϣⲏⲣⲉ ⲛ̅ ⲛⲓ̈ⲙ ϫⲣⲟ̅ ϩⲙ̅
<lb n="205"/>ⲡⲁⲅⲱⲛ· Ⲁⲩⲱ ⲁ ⲛⲓⲙ ⲡϣⲏⲣⲉ ⲛ̅ ⲛⲓⲙ· ϫⲉ ⲥϩⲁⲓ̈
<lb n="206"/>ϩⲛ̅ ⲧⲁⲛⲍⲏⲃⲉ· Ⲉ ⲧⲃⲉ ⲡⲁⲓ̈ ⲁ ⲧⲉⲓ̈ ⲥⲏⲃⲉ ⲛ̅ϫⲱ ⲱϣ ⲉ
<lb n="207"/>ⲃⲟⲗ· ϩⲙ̅ ⲡⲙⲁ ⲉⲧ ⲉⲣⲉ ⲡⲉⲡⲣⲟⲫⲏⲧⲏⲥ ⲛ̅ ϩⲏⲧϥ̅·
<lb n="208"/>ⲉϥⲡⲣⲟⲫⲏⲧⲉⲩⲉ· Ⲁⲩⲱ ⲥⲱⲟⲩϩ ⲧⲏⲣⲟⲩ ϩⲓ̈ ⲟⲩⲥⲟⲡ·
<lb n="209"/>ϫⲉ ⲉⲩⲉϫⲓ̈ ⲥⲃⲱ· ⲉ ⲧⲃⲉ ⲡⲁⲓ̈ ⲣⲱ ⲛ̅ⲧⲁ ⲡⲥⲏ̅ⲣ̅ ϫⲟⲟⲥ ϫⲉ
<lb n="210"/>ⲛ̅ⲧⲁ ⲧⲉⲧⲛ̅ⲉⲓ̈ ⲉ ⲃⲟⲗ ⲉ ⲧⲉⲣⲏⲙⲟⲥ ⲉ ⲛⲁⲩ ⲉ ⲟⲩ· ⲉⲩⲕⲁϣ
<lb n="211"/>ⲉⲣⲉ ⲡⲧⲏⲩ ⲕⲓ̈ⲙ ⲉ ⲣⲟϥ :— Ⲁⲗⲗⲁ ⲛ̅ⲧⲁ ⲧⲉⲧⲛ̅ⲉⲓ ⲉ ⲃⲟⲗ
<lb n="212"/>ⲉ ⲛⲁⲩ ⲉ ⲟⲩ· ⲉⲩⲣⲱⲙⲉ ⲉⲣⲉ ϩⲉⲛϩⲃ̅ⲥⲱ ⲉⲩϭⲏⲛ ⲧⲟ̅
<lb n="213"/>ϩⲓ̈ⲱⲱϥ· Ⲉⲓⲥ ⲛⲉⲧ ⲫⲟⲣⲉⲓ ⲛ̅ ⲛ̅ϩⲃ̅ⲥⲱ ⲉⲧ ϭⲏⲛ ⲥⲉϩⲛ̅
<lb n="214"/>ⲛ̅ⲏⲓ ⲛ̅ ⲛⲣ̅ⲣⲱⲟⲩ· ⲡⲉⲓ ⲍⲩⲧⲏⲙⲁ ⲟⲩⲛ ⲁⲛⲟⲩⲟⲛϩϥ̅
<lb n="215"/>ⲛⲏⲧⲛ̅ ⲉ ⲃⲟⲗ ⲱ̅ ⲛⲁ ⲙⲉⲣⲁⲧⲉ· ϯⲛⲁⲟⲩⲉⲛϩ̅ ⲡⲉⲓ̈ ⲕⲉ
<lb n="216"/>ⲇⲓ̈ⲏⲅⲏⲙⲁ ⲛⲏⲧⲛ̅ ⲉ ⲃⲟⲗ ϩⲙ̅ ⲡⲟⲩⲱϣ ⲙ̅ ⲡⲛⲟⲩⲧⲉ·
<lb n="217"/>Ⲉⲡⲉⲓ ⲇⲏ ⲙ̅ ⲡⲛⲁⲩ ⲛ̅ⲧⲁ ⲡⲕⲁⲧⲁ
</pb>
<pb xml:id="7b ⲓ̅ⲇ̅">ⲕⲗⲩⲥⲙⲟⲥ· ⲙ̅ⲙⲟⲟⲩ
<lb n="218"/>ⲁϣⲁⲓ̈ ϩⲓ̈ϫⲙ̅ ⲡⲕⲁϩ ϩⲛ̅ ⲛⲉϩⲟⲟⲩ ⲛⲱϩⲉ· ⲁ ⲧⲁϣⲏ ⲛⲙ̅
<lb n="219"/>ⲙⲟⲩ ⲛⲉⲓⲟⲟⲩⲉ ϩⲗⲟⲓⲗⲉ ⲙ̅ ⲡⲥⲱⲙⲁ ⲛ̅ ⲁⲇⲁⲙ· ⲁⲩ‐
<lb n="220"/>ϥⲓⲧϥ̅ ⲁⲩⲟⲩⲁϩϥ̅ ϩⲛ̅ ⲧⲙⲏⲏⲧⲉ ⲛ̅ ⲑⲓⲉⲗⲏ̅ⲙ̅· Ⲁ ⲡⲙⲟⲟⲩ
<lb n="221"/>ⲛ̅ ⲕⲁϩ ⲛ̅ⲟⲙⲉ ⲉ ϫⲱϥ ⲁϥϩⲟⲥϥ̅· ⲛ̅ ⲧⲉⲣⲉ ⲡⲥⲏ̅ⲣ̅ ⲉⲓ
<lb n="222"/>ⲉϥⲙⲟⲟϣⲉ ϩⲙ̅ ⲡⲙⲁ ⲉⲧ ⲙ̅ⲙⲁⲩ· ⲉϥϯⲥⲃⲱ ⲉϥϫⲱ
<lb n="223"/>ⲙ̅ⲙⲟⲥ· Ϫⲉ ⲣ̅ϣⲁⲛ ⲟⲩⲁ ⲇⲓ̈ⲁⲕⲟⲛⲉⲓ̈ ⲛⲁⲓ̈ ⲡⲁ ⲉⲓⲱⲧ
<lb n="224"/>ⲛⲁⲧⲁⲓ̈ⲟϥ· Ⲡⲁ ⲉⲓⲱⲧ ⲙⲁⲧⲟⲩϫⲟⲓ̈ ⲉ ⲃⲟⲗ ϩⲛ̅ ϯⲟⲩ‐
<lb n="225"/>ⲛⲟⲩ :— Ⲙ ⲡⲛⲁⲩ ⲙⲉⲛ ⲛ̅ⲧⲁ ⲡⲥⲏ̅ⲣ̅· ϫⲉ ⲡⲁⲓ̈ ⲉⲣⲉ
<lb n="226"/>ⲡⲧⲃⲥ̅ ⲛ̅ ⲧϥ̅ⲟⲩⲣⲏⲏⲧⲉ ⲛ̅ ⲟⲩⲛⲁⲙ· ⲟⲩⲛⲏϩ ⲉϫⲛ̅ ⲧⲁⲡⲉ
<lb n="227"/>ⲛ̅ ⲁⲇⲁⲙ· ϣⲁ ⲡⲉⲓ̈ ⲙⲁ ⲡⲉ ⲡϣⲁϫⲉ· Ⲕⲁⲓ̈ ⲅⲁⲣ ⲟⲩⲛ̅
<lb n="228"/>ϩⲁϩ ⲛ̅ ⲭⲣⲉⲱⲥ ⲉ ⲣⲟⲛ ⲉ ⲧⲃⲉ ⲡⲉⲓ̈ ϣⲁϫⲉ· ⲁⲗⲗⲁ
<lb n="229"/>ⲙ̅ ⲡⲛⲁⲩ ⲁⲛ ⲡⲉ ⲡⲁⲓ̈· ⲉ ⲧⲃⲉ ϫⲉ ⲛⲉⲣⲉ ⲡⲁⲣⲓⲥⲧⲟⲛ
<lb n="230"/>ⲙ̅ ⲡⲥⲩⲅⲅⲉⲛⲏⲥ ⲙ̅ ⲡⲁⲧϣⲉⲗⲉⲉⲧ ⲙ̅ ⲙⲉ ⲡⲉⲭⲥ̅ ⲕⲏ
<lb n="231"/>ϩⲁ ⲣⲱⲛ·
<lb n="232"/>Ⲉⲕϣⲁⲛⲑⲉⲱⲣⲉⲓ̈ ⲅⲁⲣ ⲕⲛⲁⲛⲁⲩ ⲉⲩⲁϣⲉ ⲛ̅ⲣⲱⲙⲉ ⲉⲩ‐
<lb n="233"/>ϫⲓϣⲕⲁⲕ ⲉ ⲃⲟⲗ ⲉ ⲡⲉⲭⲥ̅ ϩⲛ̅ ⲁⲙⲛ̅ⲧⲉ· ϫⲉ ⲛⲁ ⲛⲁⲛ
<lb n="234"/>ⲡϫⲥ̅ ⲛⲁ ⲛⲁⲛ· Ⲕⲛⲁⲥⲱⲧⲙ̅ ⲟⲛ ⲉ ϩⲁϩ ⲛ̅ⲗⲟⲩⲗⲁⲓ̈ 
</pb>
<pb xml:id="8a ⲓ̅ⲉ̅">
<lb n="235"/>ϫⲉ ⲡϫⲥ̅ ⲙⲁ ⲧⲟⲩⲛⲉⲥ ⲧⲉⲕϭⲟⲙ· ⲛⲅ̅ ⲉⲓ̈ ⲉ ⲧⲟⲩϫⲟⲛ 
<lb n="236"/>ⲡⲉⲛ ⲛⲟⲩⲧⲉ ⲡⲁⲅⲁⲑⲱⲥ· ⲁⲩⲱ ⲙ̅ ⲙⲁⲓ̈ⲣⲱⲙⲉ ⲡⲉⲭⲥ̅·
<lb n="237"/>ϩⲓ̈ⲧⲙ̅ ⲡⲁϣⲁⲓ̈ ⲛ̅ ⲛⲉⲕⲙⲛ̅ⲧϣⲁⲛϩⲧⲏϥ· ⲁⲕⲥⲉⲕ ⲟⲩⲟⲡ?
<lb n="238"/>ⲛⲓ̈ⲙ ϣⲁ ⲣⲟⲕ ⲙ̅ⲡⲟⲟⲩ· Ⲁⲕⲥⲱⲧⲉ ⲛ̅ ⲛⲉⲧ ϣⲟⲟⲡ ϩⲛ̅
<lb n="239"/>ⲁⲙⲛ̅ⲧⲉ· ϫⲓ̈ⲛ ⲧⲁⲣⲭⲏ ⲁⲕⲥⲉⲕ ⲛ̅ⲣⲉϥⲣ̅ⲛⲟⲃⲉ ⲧⲏⲣⲟⲩ
<lb n="240"/>ϣⲁ ⲣⲟⲕ ϩⲙ̅ ⲡⲟⲩⲱⲛϩ̅· Ⲟⲩⲡⲟⲣⲛⲏ ⲁⲕⲁⲁⲥ ⲙ̅ ⲡⲁⲣ̅‐
<lb n="241"/>ⲑⲉⲛⲟⲥ· ⲁⲕⲕⲁ ⲛⲉⲥⲛⲟⲃⲉ ⲛⲁⲥ ⲉ ⲃⲟⲗ· Ⲟⲩⲗⲓ̈ⲥⲧⲏⲥ·
<lb n="242"/>ⲁⲕϫⲓ̈ⲧϥ̅ ⲉ ϩⲟⲩⲛ ⲉ ⲡⲡⲁⲣⲁⲇⲓ̈ⲥⲟⲥ· Ⲟⲩⲧⲉⲗⲱⲛⲏⲥ
<lb n="243"/>ⲁⲕⲁⲁϥ ⲛ̅ ⲉⲩⲁⲅⲅⲉⲗⲓⲥⲧⲏⲥ· ⲟⲩⲇⲓ̈ⲱⲕⲧⲏⲥ· ⲁⲕⲁⲁϥ
<lb n="244"/>ⲛ̅ⲁⲡⲟⲥⲧⲟⲗⲟⲥ· Ⲁⲕⲥⲱⲧⲉ ⲛ̅ ⲛⲉⲧ ⲙⲏⲣ· ⲁⲕⲧⲟⲩⲛⲟⲥ
<lb n="245"/>ⲛⲉ ⲛⲧ ⲁⲩϩⲉ· Ⲁⲕⲥⲱⲟⲩϩ ⲉ ϩⲟⲩⲛ ⲛ̅ ⲛⲉ ⲛⲧⲁⲩϫⲱⲱⲣⲉ
<lb n="246"/>ⲉ ⲃⲟⲗ·
<lb n="247"/>Ⲁⲕⲱϣ ⲉ ⲃⲟⲗ ⲉ ⲟⲩⲟⲛ ⲛⲓ̈ⲙ ϩⲛ̅ ⲧⲉⲕⲧⲁⲡⲣⲟ̅ ⲛ̅ ⲛⲟⲩⲧⲉ·
<lb n="248"/>Ϫⲉ ⲁⲙⲏⲓ̈ⲧⲛ̅ ϣⲁ ⲣⲟⲓ̈· ⲟⲩⲟⲛ ⲛⲓ̈ⲙ ⲉⲧ ϩⲟⲥⲉ· ⲁⲩⲱ ⲉⲧ
<lb n="249"/>ⲟ̅ⲧⲡ̅· ⲁⲛⲟⲕ ϯⲛⲁϯ ⲙ̅ⲧⲟⲛ ⲛⲏⲧⲛ̅· Ⲉⲓⲥ ϩⲏⲏⲧⲉ ⲟⲛ
<lb n="250"/>ⲙ̅ ⲡⲟⲟⲩ· ⲁⲕⲟⲩⲉϩⲥⲁϩⲛⲉ ⲛ̅ ⲛⲉⲕⲁⲡⲟⲥⲧⲟⲗⲟⲥ ⲉⲧ ⲟⲩ‐
<lb n="251"/>ⲁⲁⲃ· ⲉⲕϫⲱ ⲙ̅ⲙⲟⲥ ⲛⲁⲩ ϫⲉ· ⲉⲧⲉⲧⲛ̅ⲁⲁⲣⲭⲉⲓ̈ 
</pb>
<pb xml:id="8b ⲓ̅ⲋ̅"> ϫⲓⲛ 
<lb n="252"/>ⲑⲓⲉⲗ̅ⲏ̅ⲙ̅· ϣⲁ ϩⲣⲁⲓ̈ ⲉ ⲡϫⲱⲕ ⲉ ⲃⲟⲗ ⲛ̅ ⲧⲟⲓⲕⲟⲩ‐
<lb n="253"/>ⲙⲉⲛⲏ· Ⲛⲧⲱⲧⲛ̅ ⲛⲉⲧⲟ̅ ⲙ̅ ⲙⲛ̅ⲧⲣⲉ ⲛ̅ ⲛⲉ ⲛⲧⲁ ⲛⲓ̈ⲟⲩ‐
<lb n="254"/>ⲇⲁⲓ̈ ⲁⲁⲩ ⲛⲁⲓ̈ ⲃⲱⲕ ϩⲱⲧ ⲧⲏⲩⲧⲛ̅· ⲛ̅ⲧⲉⲧⲛ̅ⲧⲁϣⲉⲟⲉⲓ̈ϣ
<lb n="255"/>ⲛⲁⲩ ⲛ̅ ⲟⲩⲥⲱⲧⲏⲣⲓ̈ⲁ ⲛ̅ ⲕⲁ ⲛⲟⲃⲉ ⲉ ⲃⲟⲗ· Ⲙⲡⲣ̅ ⲛⲟⲩϫⲉ
<lb n="256"/>ⲛ̅ ⲛ̅ⲣϥ̅ⲣ̅ⲛⲟⲃⲉ ⲛ̅ⲥⲁⲃⲟⲗ ⲙ̅ⲙⲱⲧⲛ̅· ⲁⲗⲗⲁ ϣⲟⲡⲟⲩ ⲉ
<lb n="257"/>ⲣⲱⲧⲛ̅ ⲉⲩⲙⲉⲧⲁⲛⲟⲓ̈ⲁ· Ⲛ̅ⲧⲉⲗⲱⲛⲏⲥ ϯ ⲙⲉⲧⲁⲛⲟⲓⲁ
<lb n="258"/>ⲛⲁⲩ· Ⲛ̅ⲡⲟⲣⲛⲏ ⲕⲁ ⲛⲉⲩⲛⲟⲃⲉ ⲛⲁⲩ ⲉ ⲃⲟⲗ·
<lb n="259"/>Ⲁⲧⲉⲧⲛ̅ⲛⲁⲩ ⲟⲛ ⲙ̅ ⲡⲟⲟⲩ ⲱ̅ ⲛⲁ ⲙⲉⲣⲁⲧⲉ· ⲉ ⲑⲉ
<lb n="260"/>ⲛ̅ⲧⲁ ⲡⲉⲭ̅ⲣ̅ⲥ̅ ⲣ̅ ϩⲟⲩⲟ ⲧⲁⲓ̈ⲟ ⲙ̅ ⲡⲉϥⲥⲩⲅⲅⲉⲛⲏⲥ· ⲡⲉ‐
<lb n="261"/>ⲡⲣⲟⲇⲣⲟⲙⲟⲥ ⲉⲧ ⲟⲩⲁⲁⲃ ⲓⲱϩⲁⲛⲛⲏⲥ ⲡⲃⲁⲡϯⲥⲧⲏⲥ·
<lb n="262"/>Ⲁϥϯ ⲧⲁⲓ̈ⲟ ⲛⲁϥ ϩⲛ̅ ⲧⲡⲉ· ⲁϥⲣ̅ϩⲟⲩⲉ ϯⲧⲁⲓ̈ⲟ ⲛⲁϥ ϩⲓϫⲙ̅
<lb n="263"/>ⲡⲕⲁϩ· ⲁⲥϣⲱⲡⲉ ⲇⲉ ϩⲙ̅ ⲡⲧⲣⲉϥϫⲡⲟ ⲙ̅ ⲡⲉⲛϫⲥ̅ ⲓⲥ̅
<lb n="264"/>ⲉϫⲙ̅ ⲡⲕⲁϩ· ϩⲙ̅ ⲡⲙⲁ ⲛ̅ ϭⲟⲓⲗⲉ ϩⲛ̅ ⲃⲏⲑⲗⲉⲉⲙ·
<lb n="265"/>Ⲁ ⲡϩⲱⲧⲃ̅ ⲛ̅ ⲛ̅ϣⲏⲣⲉ ⲕⲟⲩⲓ̈ ϣⲱⲡⲉ· ϩⲓ̈ⲧⲛ̅ ⲏⲣⲱⲇⲏⲥ
<lb n="266"/>ⲡⲁⲥⲉⲃⲏⲥ· Ⲗⲟⲓ̈ⲡⲟⲛ ⲛ̅ ⲧⲉⲣⲉ ⲡⲁⲣⲭⲁⲅⲅⲉⲗⲟⲥ ⲅⲁ‐
<lb n="267"/>ⲃⲣⲓ̈ⲏⲗ ⲧⲟⲩⲛⲟⲉⲓⲁⲧϥ̅ ⲛ̅ ⲓⲱⲥⲏⲫ ⲉ ⲃⲟⲗ ϩⲛ̅ ⲟⲩⲣⲁⲥⲟⲩ·
<lb n="268"/> ⲁϥϫⲓ ⲙ̅ ⲡϣⲏⲣⲉ ϣⲏⲙ ⲓⲥ̅ ⲙⲛ̅ ⲧⲉϥⲙⲁⲁⲩ· 
</pb>
<pb xml:id="9a ⲓ̅ⲍ̅"> Ⲁⲩⲃⲱⲕ
<lb n="269"/>ⲉ ϩⲣⲁⲓ̈ ⲉ ⲕⲏⲙⲉ· ⲉⲓⲧⲁ ⲛ̅ ⲧⲉⲣⲉ ⲉⲗⲩⲥⲁⲃⲉⲧ ϫⲓ̈ ⲛ̅
<lb n="270"/>ⲓ̈ⲱϩⲁⲛⲛⲏⲥ ϩⲛ̅ ⲟⲩϣⲧⲟⲣⲧⲣ̅· ⲁⲥⲡⲱⲧ ⲛⲙ̅ⲙⲁϥ ⲉ ⲧⲉⲣⲏ‐
<lb n="271"/>ⲙⲟⲥ· Ⲗⲟⲓ̈ⲡⲟⲛ ⲛ̅ ⲧⲉⲣⲉ ⲛ̅ⲇⲩⲙⲓ̈ⲟⲥ ⲛ̅ ⲏⲣⲱⲇⲏⲥ ⲡⲱⲧ
<lb n="272"/>ϩⲓ̈ ⲡⲁϩⲟⲩ ⲙ̅ⲙⲟⲥ ⲙⲛ̅ ⲡⲉⲥϣⲏⲣⲉ ⲉ ⲧⲣⲉ ⲩϩⲱⲧⲃ̅ ⲙ̅‐
<lb n="273"/>ⲙⲟϥ· ⲁⲥⲕⲧⲉ ⲉⲓ̈ⲁⲧⲥ̅· ⲁⲥⲛⲁⲩ ⲉ ⲣⲟⲟⲩ· ϫⲉ ⲁⲩϩⲱⲛ
<lb n="274"/>ⲉ ϩⲟⲩⲛ ⲉ ⲣⲟⲥ· ⲛ̅ⲧⲟⲥ ⲇⲉ ⲙⲛ̅ ⲡⲉⲥϣⲏⲣⲉ ⲁⲥⲡⲱϩ ⲉ
<lb n="275"/>ⲧⲡⲉⲧⲣⲁ ⲙ̅ ⲡⲧⲟⲟⲩ· ⲁⲥⲱϣ ⲉ ⲃⲟⲗ· ⲉⲥϫⲱ ⲙ̅ⲙⲟⲥ ϫⲉ
<lb n="276"/>ⲧⲡⲉⲧⲣⲁ· ϣⲱⲡ ⲙ̅ⲙⲟⲓ̈ ⲉⲣⲟ̅· ⲙⲛ̅ ⲡⲁ ϣⲏⲣⲉ· ϩⲛ̅
<lb n="277"/>ⲧⲉⲩⲛⲟⲩ ⲇⲉ ⲉⲧ ⲙ̅ⲙⲁⲩ· ⲁ ⲧⲡⲉⲧⲣⲁ ⲟⲩⲱⲛ ⲛ̅
<lb n="278"/>ⲣⲱⲥ· ⲁⲥⲡⲱϩ ⲁⲥϣⲟⲡⲟⲩ ⲉ ⲣⲟⲥ· ⲁⲥϣⲱⲡⲉ ⲛⲁⲥ
<lb n="279"/>ⲛ̅ ⲟⲩⲙⲟⲛⲁⲥⲧⲏⲣⲓⲟⲛ ⲉϥⲥϭⲣⲁϩⲧ̅ ⲙⲛ̅ ⲟⲩⲙⲁ ⲉϥⲉ‐
<lb n="280"/>ⲥⲩⲭⲁⲍⲉ·
<lb n="281"/>Ⲙ̅ ⲡⲛⲁⲩ ⲉϣⲁⲣⲉ ⲧⲉⲭⲣⲓ̈ⲁ ϣⲱⲡⲉ· ⲛ̅ⲥⲃⲱⲕ ⲉ ⲡ ⲙⲁ·
<lb n="282"/>ⲛ̅ ⲧⲡⲉⲧⲣⲁ ϣⲁⲥⲟⲩⲱⲛ ⲛⲁⲩ ⲙⲁⲩⲁⲁⲥ· ⲙⲛ̅ⲛ̅ⲥⲱⲥ
<lb n="283"/>ⲛⲥ̅ϣⲱⲧⲙ̅· ϩⲓ̈ⲧⲛ̅ ⲧⲉ ⲡⲣⲟ̅ⲛⲓ̈ⲁ ⲙ̅ ⲡⲛⲟⲩⲧⲉ· ⲛⲉ ⲟⲩⲙⲁ
<lb n="284"/>ⲡⲉ ⲉϥⲟⲩⲁⲥϣ̅ ⲉ ⲃⲟⲗ· ϩⲓ̈ⲧⲛ̅ ⲧⲉⲩϭⲓⲛⲃⲱⲕ ⲉ ⲃⲟⲗ·
<lb n="285"/>ⲙⲛ̅ ⲧⲉⲩϭⲓⲛⲃⲱⲕ ⲉϩⲟⲩⲛ· Ⲁⲩⲱ ⲉⲩϣⲁⲛⲁⲓ̈ⲧⲉⲓ ⲛ̅ ⲧⲉ‐
<lb n="286"/>ⲩⲭⲣⲓ̈ⲁ ϣⲁⲩϭⲛ̅ⲧⲥ̅· Ⲉϣⲱⲡⲉ ⲇⲉ ⲉ ϩⲉⲛϣϫⲉ ⲛⲉ ⲏ ϩⲉⲛⲉ‐
<lb n="287"/> ⲃⲓ̈ⲱ ϩⲟⲟⲩⲧ ⲛ̅ⲉ· ⲛ̅ ⲧⲉⲓ̈ ϩⲉ ϣⲁⲩ
</pb>
<pb xml:id="9b ⲓ̅ⲏ̅">ⲃⲱⲕ ⲉ ϩⲟⲩⲛ· ⲁⲩⲱ
<lb n="288"/>ϣⲁⲣⲉ ⲡⲣⲟ̅ ⲙ̅ ⲡⲕⲁⲧⲁⲕⲓ̈ⲟⲛ ⲟⲩⲱⲛ ⲙⲁⲩⲁⲁϥ· ⲛϥ̅‐
<lb n="289"/>ϣⲱⲧⲙ̅ ⲙⲁⲩⲁⲁϥ· Ⲉϣⲱⲡⲉ ⲙⲉⲛ ⲛⲉϩⲟⲟⲩ ⲙ̅ ⲡϣⲱⲙ
<lb n="290"/>ⲛⲉ· ϣⲁⲣⲉ ⲟⲩⲁⲏⲣ ⲉϥⲏⲏⲃ· ϣⲱⲡⲉ ⲛⲁⲩ ⲉ ⲧⲙ̅ ⲧⲣⲉ
<lb n="291"/>ⲕⲁⲩⲙⲁ ⲉⲛⲱⲭⲗⲉⲓ ⲛⲁⲩ· Ⲉϣⲱⲡⲉ ⲛⲉϩⲟⲟⲩ ⲛ̅ⲧⲉ ⲡⲣⲱ
<lb n="292"/>ⲛⲉ· ϣⲁⲣⲉ ⲡⲁⲏⲣ ϣⲱⲡⲉ ⲉϥϩⲏⲙ ⲉ ⲧⲙ̅ ⲧⲣⲉ ⲡⲁⲣⲟϣ
<lb n="293"/>ϯϩⲓ̈ⲥⲉ ⲛⲁⲩ· Ⲧⲁⲓ̈ ⲧⲉ ⲑⲉ ⲉⲛⲉⲩϣⲟⲟⲡ· ⲙⲛ̅ ⲛⲉⲑⲩⲣⲓⲟⲛ
<lb n="294"/>ⲛ̅ ⲁⲅⲣⲓ̈ⲟⲛ· ⲉⲩⲟ̅ ⲛϩ̅ⲛⲙⲉⲣⲟⲥ ⲉ ϩⲟⲩⲛ ⲉ ⲣⲟⲟⲩ ϣⲁ
<lb n="295"/>ⲡⲉϩⲟⲟⲩ ⲙ̅ ⲡⲟⲩⲱⲛϩ̅ ⲉ ⲃⲟⲗ ⲙ̅ ⲡϩⲁⲅⲓ̈ⲟⲥ ⲓⲱϩⲁⲛⲛⲏⲥ·
<lb n="296"/>ϩⲓϫⲙ̅ ⲡⲉⲓ̈ⲟⲣⲇⲁⲛⲏⲥ·
<lb n="297"/>Ⲗⲟⲓⲡⲟⲛ ⲙⲁⲣⲛ̅ ⲕⲧⲟⲛ ⲛ̅ⲧⲛ̅ϫⲱ ⲉ ⲣⲱⲧⲛ̅ ⲛ̅ ϩⲉⲛⲁⲡⲟⲙⲉ‐
<lb n="298"/>ⲣⲟⲩⲥ ϩⲛ̅ ⲛ̅ⲧⲁⲓ̈ⲟ ⲛ̅ⲧⲁ ⲡⲛⲟⲩⲧⲉ ⲭⲁⲣⲓⲍⲉ ⲙ̅ⲙⲟⲟⲩ ⲙ̅
<lb n="299"/>ⲡⲉϥⲙⲉⲣⲓⲧ ⲓ̈ⲱϩⲁⲛⲛⲏⲥ· ⲕⲁⲧⲁ ⲛⲉ ⲉⲛⲧ ⲁⲛϩⲉ ⲉ ⲣⲟⲟⲩ
<lb n="300"/>ϩⲛ̅ ⲛ̅ϫⲱⲱⲙⲉ ⲛ̅ⲁⲣⲭⲁⲓ̈ⲟⲛ· ⲛⲁⲓ̈ ⲛ̅ⲧⲁ ⲛⲉⲛⲉⲓⲟⲟⲧⲉ
<lb n="301"/>ⲛ̅ⲁⲡⲟⲥⲧⲟⲗⲟⲥ ⲥⲁϩⲟⲩ ⲁⲩⲕⲁⲁⲩ ϩⲛ̅ ⲧⲃⲓ̈ⲃⲗⲓ̈ⲟⲑⲩⲕⲏ ⲛ̅
<lb n="302"/>ⲑⲁⲅⲓ̈ⲁ ⲙ̅ ⲡⲟⲗⲓⲥ· ⲑⲓⲉⲗⲏ̅ⲙ̅· Ⲁⲥϣⲱⲡⲉ ⲙ̅ⲙⲟⲓ̈ ⲉⲓ‐
<lb n="303"/>ϣⲟⲟⲡ ϩⲛ̅ ⲑⲓⲉⲗⲏ̅ⲙ̅· ⲁⲩⲱ ⲛⲉⲓ̈ⲟⲩⲏⲏϩ· ϩⲛ̅ ⲟⲩⲉⲕⲕⲗⲏ‐
<lb n="304"/>ⲥⲓ̈ⲁ· ⲉⲣⲉ ⲟⲩϩⲗ̅ⲗⲟ̅ ⲙ̅ ⲡⲣⲉⲥⲃⲩⲧⲉⲣⲟⲥ ⲙ̅ ⲙⲁⲓ̈ 
</pb>
<pb xml:id="10a ⲓ̅ⲑ̅"> ⲛⲟⲩⲧⲉ 
<lb n="305"/>ϣⲟⲟⲡ ⲛ̅ ϩⲏⲧⲥ̅ ⲉϥⲇⲓ̈ⲟⲓ̈ⲕⲏ ⲙ̅ⲙⲟⲥ· ⲛⲉⲓ̈ϣⲟⲟⲡ ⲡⲉ ϩⲙ̅
<lb n="306"/>ⲡⲙⲁ ⲉⲧ ⲙ̅ⲙⲁⲩ· ϣⲁⲛⲧⲁⲣ̅ ⲡϣⲁ ⲛ̅ ⲧⲁⲛⲁⲥⲧⲁⲥⲓⲥ ⲙ̅
<lb n="307"/>ⲡⲉⲛ ϫⲟⲉⲓ̈ⲥ ⲓⲥ̅ ⲡⲉⲭⲥ̅· ⲙⲛ̅ ⲡϣⲁ ⲙ̅ ⲡⲉⲥ⳨ⲟ̅ⲥ̅ ⲉⲧ
<lb n="308"/>ⲟⲩⲁⲁⲃ·
<lb n="309"/>Ⲁⲛⲟⲕ ⲇⲉ ⲛⲉⲓ̈ⲙⲟⲩϣⲧ̅ ϩⲛ̅ ⲛ̅ϫⲱⲱⲙⲉ· ⲁⲩⲱ ⲉⲓⲥⲟⲗⲥⲗ̅
<lb n="310"/>ⲙ̅ⲙⲟⲓ̈· ⲁⲓ̈ϩⲉ ⲉⲩⲕⲟⲩⲓ̈ ⲛ̅ϫⲱⲱⲙⲉ ⲛ̅ ⲁⲣⲭⲁⲓ̈ⲟⲛ ⲉⲁ ⲛ̅
<lb n="311"/>ⲁⲡⲟⲥⲧⲟⲗⲟⲥ ⲥⲁϩϥ̅· ⲛ̅ ⲧⲉⲓ̈ ϩⲉ ϫⲉ ⲁⲥϣⲱⲡⲉ ⲙ̅ⲙⲟⲛ
<lb n="312"/>ⲁⲛⲟⲛ ⲛ̅ⲁⲡⲟⲥⲧⲟ̅ⲗⲟⲥ ⲉⲛⲥⲟⲟⲩϩ· ⲉ ϩⲟⲩⲛ ⲙⲛ̅ ⲡⲉⲛ‐
<lb n="313"/>ⲥⲏ̅ⲣ̅· ϩⲓ̈ϫⲙ̅ ⲡⲧⲟⲟⲩ ⲛ̅ ⲛ̅ϫⲟⲉⲓ̈ⲧ· ⲙⲛ̅ⲛ̅ⲥⲁ ⲧⲣⲉ ϥ̅ⲧⲱⲟⲩⲛ
<lb n="314"/>ⲉ ⲃⲟⲗ ϩⲛ̅ ⲛⲉⲧ ⲙⲟⲟⲩⲧ· ⲁⲩⲱ ⲛⲉϥϣⲁϫⲉ ⲛⲙ̅ⲙⲁⲛ
<lb n="315"/>ⲉϥϩⲱⲛ ⲉ ⲧⲟⲟⲧⲛ̅· Ϫⲉ ⲃⲱⲕ ⲉ ⲃⲟⲗ ϩⲙ̅ ⲡⲕⲟⲥⲙⲟⲥ
<lb n="316"/>ⲧⲏⲣϥ̅ ⲛ̅ⲧⲉⲧⲛ̅ⲧⲁϣⲉⲟⲉⲓ̈ϣ ⲛⲁⲩ ⲙ̅ ⲡⲉⲩⲁⲅⲅⲉⲗⲓ̈ⲟⲛ ⲛ̅
<lb n="317"/>ⲧⲙⲛ̅ⲧⲉⲣⲟ :—
<lb n="318"/>Ⲁϥϣⲁϫⲉ ⲛⲙ̅ⲙⲁⲛ ⲉ ⲧⲃⲉ ⲓⲱϩⲁⲛⲛⲏⲥ ⲡⲃⲁⲡϯⲥⲧⲏⲥ·
<lb n="319"/>ⲙⲛ̅ ⲛ̅ⲧⲁⲓ̈ⲟ ⲛ̅ⲧ ⲁϥⲭⲁⲣⲓⲍⲉ ⲙ̅ⲙⲟⲟⲩ ⲛⲁϥ ϩⲛ̅ ⲙ̅
<lb n="320"/>ⲡⲏⲩⲉ ⁛— Ⲁⲛⲟⲛ ⲇⲉ ⲡⲉϫⲁⲛ ⲛⲁϥ ϫⲉ ⲟⲩⲡⲉⲧⲉϣϣⲉ
<lb n="321"/>ⲉ ⲣⲟⲛ ⲡⲉ· ⲉ ⲧⲣ ⲛⲉⲓ̈ⲙⲉ ⲕⲁⲗⲱⲥ ⲉ ⲧⲃⲉ ⲡⲉⲕⲙⲉⲣⲓ̈ⲧ·
<lb n="322"/>ⲁⲩⲱ ⲡⲉⲕⲥⲩⲅⲅⲉⲛⲏⲥ 
</pb>
<pb xml:id="10b ⲕ̅"> ⲓ̈ⲱϩⲁⲛⲛⲏⲥ· ⲉ ⲃⲟⲗ ϫⲉ ⲁⲕⲣ̅ 
<lb n="323"/>ⲙⲛ̅ⲧⲣⲉ ⲛⲁⲛ ϫⲉ ϯⲛⲁⲭⲁⲣⲓⲍⲉ ⲛⲁϥ ⲛ̅ ⲧⲙⲉϩ ϣⲟⲙⲧⲉ
<lb n="324"/>ⲙ̅ ⲡⲉ· ⲛ̅ⲇⲱⲣⲉⲁⲥϯⲕⲟⲛ· ⲙⲛ̅ ⲛ̅ⲁⲅⲁⲑⲟⲛ ⲉⲧ ϣⲟⲟⲡ
<lb n="325"/>ϩⲣⲁⲓ̈ ⲛ̅ ϩⲏⲧⲥ̅· ⲉ ⲡⲙⲁ ⲙ̅ ⲡⲉⲥⲛⲟϥ ⲛ̅ⲧ ⲁϥⲡⲁϩⲧϥ̅
<lb n="326"/>ⲉ ⲃⲟⲗ ⲉ ⲧⲃⲏⲏⲧ· Ⲧⲉⲛⲟⲩ ϭⲉ ⲡⲉⲛϫⲟⲉⲓ̈ⲥ ⲙⲁⲧⲁⲙⲟⲛ
<lb n="327"/>ⲉ ⲧⲃⲏⲏⲧϥ̅ ϩⲛ̅ ⲟⲩⲱⲣϫ̅· ⲁⲩⲱ ⲛⲅ̅ ⲧⲥⲁⲃⲟⲛ ⲉ ⲧⲡⲉ ⲉⲧ
<lb n="328"/>ⲙ̅ⲙⲁⲩ ⲧⲁⲓ̈ ⲛ̅ⲧ ⲁⲕⲭⲁⲣⲓⲍⲉ ⲙ̅ⲙⲟⲥ ⲛ̅ ⲓⲱϩⲁⲛⲛⲏⲥ
<lb n="329"/>ⲡⲉⲕⲙⲉⲣⲓ̈ⲧ· ⲙⲛ̅ ⲛⲁⲅⲁⲑⲟⲛ ⲛ̅ⲧ ⲁⲕⲥⲃ̅ⲧⲱⲧⲟⲩ ⲛ̅ ϩⲏⲧⲥ̅·
<lb n="330"/>ⲁⲩⲱ ⲛⲅ̅ ⲧⲥⲁⲃⲟⲛ ⲉ ⲣⲟϥ· ⲛ̅ⲧⲟϥ ⲓ̈ⲱϩⲁⲛⲛⲏⲥ ⲉ ⲧⲃⲉ ϫⲉ
<lb n="331"/>ⲁⲕϫⲟⲟⲥ ⲛⲁⲛ· ϫⲉ ⲙⲛ̅ ⲟⲩⲟⲛ ϩⲛ̅ ⲙ̅ ⲡⲏⲩⲉ· ⲧⲛ̅ⲧⲱⲛ
<lb n="332"/>ⲉ ⲣⲟϥ ϩⲙ̅ ⲡⲉⲟⲟⲩ· ⲙⲛ̅ ⲡⲧⲁⲓ̈ⲟ ⲛ̅ⲧⲁ ⲡⲁ ⲉⲓ̈ⲱⲧ
<lb n="333"/>ⲭⲁⲣⲓⲍⲉ ⲙ̅ⲙⲟϥ ⲛⲁϥ·
<lb n="334"/>Ⲛⲧⲉⲩⲛⲟⲩ ⲇⲉ ⲉⲧ ⲙ̅ⲙⲁⲩ· ⲁ ⲡⲉⲛⲥ̅ⲏ̅ⲣ̅ ⲕⲉⲗⲉⲩⲉ· ⲁϥ‐
<lb n="335"/>ⲉⲓ̈ⲛⲉ ⲉ ⲡⲉⲥⲏⲧ ⲛ̅ ⲟⲩⲕⲗⲟⲟⲗⲉ ⲛ̅ ⲟⲩⲟⲉⲓ̈ⲛ· Ⲁϥⲁⲗⲉ
<lb n="336"/>ⲉ ϫⲱⲛ (?) ⲁⲩⲱ ⲁϥⲟⲩⲉϩⲥⲁϩⲛⲉ ⲛⲁⲛ ⲁⲛⲟⲛ ⲛ̅ⲁⲡⲟⲥ‐
<lb n="337"/>ⲧⲟⲗⲟⲥ ⲁⲛⲁⲗⲉ ⲛⲙ̅ⲙⲁϥ ⲉ ⲧⲉⲕⲗⲟⲟⲗⲉ· ⲁϥⲉⲛⲧⲛ̅ ⲉ
<lb n="338"/>ϩⲣⲁⲓ̈ ⲉ ⲧϣⲟⲣⲡ̅ ⲙ̅ ⲡⲉ· ⲙⲛ̅ⲛ̅ⲥⲱⲥ ⲧⲙⲉϩ ⲥⲛ̅ⲧⲉ :—
<lb n="339"/>Ⲉⲓⲧⲁ ⲁϥϫⲱⲱⲃⲉ ⲛ̅ ⲧⲙⲉϩ ϣⲟⲙⲧⲉ ⲙ̅ ⲡⲉ· ⲙ̅ⲡ ⲉϥⲕⲁⲁⲛ
<lb n="340"/>ⲉ ⲃⲱⲕ ⲉ ϩⲟⲩⲛ· ⲉ ⲣⲟⲥ· ⲁⲗⲗⲁ ⲁϥϥⲓ̈ⲧⲛ̅ ⲉ ⲧⲙⲉϩ
<lb n="341"/> ϥⲧⲟⲉ ⲙ̅ ⲡⲉ· ⲙⲛ̅ ⲧⲙⲉϩ 
</pb>
<pb xml:id="11a ⲕ̅ⲁ̅"> ϯⲉ· ⲉⲓⲧⲁ ⲧⲙⲉϩ ⲥⲟ̅ ⲙⲛ̅
<lb n="342"/>ⲧⲙⲉϩ ⲥⲁϣϥⲉ· ⲁⲩⲱ ⲙⲛ̅ ⲉϥⲕⲁⲁⲛ ⲉ ⲃⲱⲕ ⲉ ϩⲟⲩⲛ·
<lb n="343"/>ⲙⲛ̅ⲛ̅ⲥⲁ ⲧⲣϥ̅ⲧⲁⲙⲟⲛ ⲉ ⲛⲁⲓ̈ ⲧⲏⲣⲟⲩ· Ⲡⲁⲗⲓⲛ ⲟⲛ ⲁϥ‐
<lb n="344"/>ⲉⲛⲧⲛ̅ ⲉ ϩⲟⲩⲛ ⲉ ⲧⲙϩ̅ ϣⲟⲙⲧⲉ ⲙ̅ⲡⲉ· ⲁⲛⲣ̅ ϣⲡⲏⲣⲉ ⲙ̅
<lb n="345"/>ⲡⲉⲥⲥⲁ· ⲙⲛ̅ ⲧⲉⲥⲉⲩⲡⲟⲣⲓ̈ⲁ ⲙⲛ̅ ⲡⲉⲥⲛⲟϭ ⲛ ⲉⲟⲟⲩ·
<lb n="346"/>Ⲁⲩⲱ ⲁⲛⲛⲁⲩ ⲉ ⲓⲱϩⲁⲛⲛⲏⲥ ⲡⲃⲁⲡϯⲥⲧⲏⲥ ⲙⲛ̅ ⲍⲁⲭⲁ‐
<lb n="347"/>ⲣⲓ̈ⲁⲥ ⲡⲉϥⲉⲓⲱⲧ ⲙⲛ̅ ⲉⲗⲩⲥⲁⲃⲉⲧ ⲧⲉϥⲙⲁⲁⲩ· ⲉⲩⲥⲧⲟ‐
<lb n="348"/>ⲗⲓ̈ⲍⲉ ϩⲛ̅ ⲟⲩⲛⲟϭ ⲛ̅ ⲉⲟⲟⲩ· ⲉⲩⲫⲟⲣⲉⲓ̈ ⲛ̅ ϩⲉⲛⲱⲛⲉ·
<lb n="349"/>ⲙ̅ ⲙⲉ ⲛ̅ⲕⲓ̈ⲕⲁⲥ ⲙⲛ̅ ϩⲉⲛⲱⲛⲉ ⲛ̅ⲁⲩⲁⲁⲛ ⲁⲩⲁⲁⲛ· ⲁ
<lb n="350"/>ⲡⲉⲛⲥ̅ⲏ̅ⲣ̅ ⲧⲣⲉ ⲛⲁϩⲉ ⲣⲁⲧⲛ̅ ⲙ̅ⲡ ⲙ̅ⲧⲟ ⲉ ⲃⲟⲗ ⲛ̅ ⲓ̈ⲱϩⲁⲛ‐
<lb n="351"/>ⲛⲏⲥ· ⲓⲱϩⲁⲛⲛⲏⲥ ⲙⲉⲛ ⲁϥⲧⲣⲉ ϥⲁϩⲉ ⲣⲁⲧϥ̅ ϩⲛ̅ ⲧⲉⲛ‐
<lb n="352"/>ⲙⲏⲏⲧⲉ· ⲍⲁⲭⲁⲣⲓⲁⲥ ϩⲱⲱϥ ϩⲛ̅ ⲧⲉϥⲟⲩⲛⲁⲙ·
<lb n="353"/>Ⲉⲗⲩⲥⲁⲃⲉⲧ ⲧⲉϥⲙⲁⲁⲩ ϩⲛ̅ ⲧⲉϥϩⲃⲟⲩⲣ· Ⲁⲛⲟⲛ ⲇⲉ
<lb n="354"/>ϩⲱⲱⲛ ⲛⲁⲡⲟ̅ⲥⲧⲟⲗⲟⲥ· ⲁϥⲧⲣⲉ ⲛⲁϩⲉ ⲣⲁⲧⲛ̅ ⲕⲁⲧⲁ
<lb n="355"/>ⲟⲣⲇⲓ̈ⲛⲟⲛ· ϫⲓ̈ⲛ ⲡⲉⲛ ⲉⲓⲱⲧ ⲡⲉⲧⲣⲟⲥ ϣⲁ ⲙⲁⲑ‐
<lb n="356"/>ⲑⲓ̈ⲁⲥ· ⲁϥⲙⲟⲟϣⲉ ϩⲓ̈ ⲑⲏ ⲙ̅ⲙⲟⲛ· ⲛ̅ϭⲓ ⲡⲉⲛⲥⲏ̅ⲣ̅·
<lb n="357"/>ⲁϥⲧⲥⲁⲃⲟⲛ ⲉ ⲧⲡⲉ ⲧⲏⲣⲥ̅· ⲁϥⲧⲥⲁⲃⲟⲛ ⲉⲛⲁⲅⲁⲑⲟⲛ
<lb n="358"/> ⲙⲛ̅ ⲛ̅ⲁⲡⲟⲗⲁⲩⲥⲓ̈ⲥ· ⲉⲧ 
</pb>
<pb xml:id="11b ⲕ̅ⲃ̅"> ⲥⲃ̅ⲧⲱⲧ ϩⲣⲁⲓ̈ ⲛ̅ ϩⲏⲧⲥ̅· ⲛⲁⲓ̈
<lb n="359"/>ⲛ̅ⲧ ⲁϥⲭⲁⲣⲓⲍⲉ ⲙ̅ⲙⲟⲟⲩ· ⲛ̅ ⲇⲱⲣⲉⲁⲥϯⲕⲟⲛ ⲙ̅ ⲡⲉϥ‐
<lb n="360"/>ⲙⲉⲣⲓⲧ· ⲓ̈ⲱϩⲁⲛⲛⲏⲥ· ϫⲉ ϥⲛⲁⲭⲁⲣⲓⲍⲉ ⲙ̅ⲙⲟⲟⲩ ⲛ̅
<lb n="361"/>ⲟⲩⲟⲛ ⲛⲓ̈ⲙ ⲉⲧ ⲛⲁⲣ̅ ⲡⲙⲉⲉⲩⲉ· ⲛ̅ ⲓⲱϩⲁⲛⲛⲏⲥ ϩⲓ̈ϫⲙ̅
<lb n="362"/>ⲡⲕⲁϩ· ϫⲉ ⲛ̅ⲧⲟϥ ⲡⲉ ⲡϥ̅ⲥⲩⲅⲅⲉⲛⲏⲥ· ⲁⲩⲱ ⲡⲉϥϫⲁⲩ
<lb n="363"/>ⲙⲟⲉⲓⲧ·
<lb n="364"/>Ϯⲱⲣⲕ̅ ⲛⲏⲧⲛ̅ ⲁⲛⲟⲕ ⲓ̈ⲁⲕⲕⲱⲃⲟⲥ ⲡⲥⲟⲛ ⲙ̅ ⲡϫⲥ̅· ⲡⲉⲧ
<lb n="365"/>ϩⲓ̈ⲥⲧⲟⲣⲓⲍⲉ ⲛ̅ ⲛⲁⲓ̈· ϫⲉ ⲛ̅ ϯⲛⲁϩⲉⲡ ⲗⲁⲁⲩ ⲁⲛ ⲉ ⲣⲱⲧⲛ̅·
<lb n="366"/>ϩⲛ̅ ⲛ̅ⲁⲅⲁⲑⲟⲛ ⲛ̅ⲧ ⲁⲓ̈ⲛⲁⲩ ⲉ ⲣⲟⲟⲩ ⲙⲛ̅ ⲛⲁⲡⲟⲗⲁⲩⲥⲓⲥ
<lb n="367"/>ⲉⲧ ⲥⲃ̅ⲧⲱⲧ ϩⲛ̅ ⲧⲙϩ̅ ϣⲟⲙⲧⲉ ⲙ̅ ⲡⲉ· Ⲛⲁⲓ̈ ⲛ̅ⲧⲁ
<lb n="368"/>ⲡⲛⲟⲩⲧⲉ ⲭⲁⲣⲓⲍⲉ ⲙ̅ⲙⲟⲟⲩ ⲙ̅ ⲡϩⲁⲅⲓ̈ⲟⲥ ⲓⲱϩⲁⲛⲛⲏⲥ·
<lb n="369"/>ϫⲉ ϥⲛⲁⲧⲁⲁⲩ ⲛ̅ ⲟⲩⲟⲛ ⲛⲓ̈ⲙ· ⲉⲧ ⲛⲁⲣ̅ ⲡⲉϥⲙⲉⲉⲩⲉ
<lb n="370"/>ϩⲓ̈ϫⲙ̅ ⲡⲕⲁϩ· Ⲉⲓⲧⲁ ⲛⲉⲣⲉ ⲡⲁⲩⲗⲟⲥ ⲙⲛ̅ ⲗⲟⲩⲕⲁⲥ·
<lb n="371"/>ⲁⲩⲱ ⲡⲕⲉ ⲙⲁⲣⲕⲟⲥ ⲛⲙ̅ⲙⲁⲛ ⲡⲉ· Ⲙⲛ̅ⲛ̅ⲥⲱⲥ ⲁ ⲡⲥⲏ̅ⲣ̅
<lb n="372"/>ⲛ̅ ⲁⲅⲁⲑⲱⲥ ⲙⲟⲩⲧⲉ ⲉ ⲡⲥⲁϣϥ̅ ⲛ̅ⲁⲣⲭⲁⲅⲅⲉⲗⲟⲥ ϫⲓⲛ
<lb n="373"/>ⲙⲓ̈ⲭⲁⲏⲗ ⲡⲛⲟϭ ⲛ̅ ⲁⲣⲭⲁⲅⲅⲉⲗⲟⲥ· ⲁⲩⲱ ⲡⲁⲣⲭⲏ‐
<lb n="374"/>ⲥⲧⲣⲁϯⲅⲟⲥ ⲛ̅ ⲧϭⲟⲙ ⲛⲙ̅ ⲡⲏⲩⲉ· ϣⲁ ⲥⲉⲇⲉ‐
<lb n="375"/>ⲕⲓ̈ⲏⲗ· ⲁⲩⲱ ⲁϥⲙⲟⲩⲧⲉ ⲉ ⲣⲟⲛ ⲛ̅ⲁⲡⲟⲥⲧⲟⲗⲟⲥ ⲕⲁⲧⲁ
<lb n="376"/>ⲟⲣⲇⲓ̈ⲛⲟⲛ· Ⲁⲩⲱ ⲕⲁⲧⲁ ⲡⲉⲛⲣⲁⲛ ϫⲓ̈ⲛ ⲡⲉⲛ ⲉⲓ̈
</pb>
<pb xml:id="12a ⲕ̅ⲅ̅">ⲱⲧ 
<lb n="377"/>ⲡⲉⲧⲣⲟⲥ ⲡⲛⲟϭ ⲛ̅ ⲁⲡⲟⲥⲧⲟⲗⲟⲥ ϣⲁ ⲙⲁⲣⲕⲟⲥ ⲡⲉⲩⲁⲅ‐
<lb n="378"/>ⲅⲉⲗⲓⲥⲧⲏⲥ· Ⲁⲩⲱ ⲡⲉϫⲁϥ ⲛⲁⲛ ϫⲉ ⲛ̅ⲧⲱⲧⲛ̅ ⲱ̅ ⲛⲁ
<lb n="379"/>ⲁⲣⲭⲁⲅⲅⲉⲗⲟⲥ ⲁⲩⲱ ⲛⲁ ⲗⲩⲧⲟⲩⲣⲅⲟⲥ ⲉⲧ ⲟⲩⲁⲁⲃ·
<lb n="380"/>ⲙⲛ̅ ⲛⲁ ⲁⲡⲟⲥⲧⲟⲗⲟⲥ· ⲛ̅ⲧⲱⲧⲛ̅ ⲛⲉⲧⲟ̅ ⲙ̅ ⲙⲛ̅ⲧ̅ⲣⲉ ⲛ̅
<lb n="381"/>ⲧⲁ ϭⲓⲛϫⲡⲟ ⲙⲛ̅ ⲛⲁⲙⲟⲕϩⲥ̅· ⲁⲩⲱ ⲧⲁ ϭⲓⲛⲥ⳨ⲟ̅ⲩ̅
<lb n="382"/>ⲙ̅ⲙⲟⲓ̈·
<lb n="383"/>Ⲛ̅ ⲧⲉⲓ̈ ϩⲉ ⲟⲛ ϯϯ ⲛⲏⲧⲛ̅ ⲛ̅ⲟⲩⲙⲛ̅ⲧⲛ̅ⲧⲣⲉ· ⲉⲓⲥ ϩⲏⲏⲧⲉ
<lb n="384"/>ϯϯ ⲛ̅ ⲧⲙⲉϩ ϣⲟⲙⲧⲉ ⲙ̅ⲡⲉ· ⲛ̅ ⲇⲱⲣⲉⲁⲥϯⲕⲟⲛ ⲛ̅
<lb n="385"/>ⲓⲱϩⲁⲛⲛⲏⲥ ⲡⲃⲁⲡϯⲥⲧⲏⲥ· ⲁⲩⲱ ⲡⲁ ϣⲃⲏⲣ ⲁⲩⲱ ⲡⲁ
<lb n="386"/>ⲥⲩⲅⲅⲉⲛⲏⲥ· Ⲗⲟⲓⲡⲟⲛ ⲟⲛ ⲧⲁϣⲉⲟⲉⲓ̈ϣ ϩⲙ̅ ⲡⲕⲟⲥⲙⲟⲥ
<lb n="387"/>ⲧⲏⲣϥ̅ ϫⲉ ⲗⲁⲁⲩ ⲛ̅ ⲣⲱⲙⲉ ⲛⲓ̈ⲙ ⲉⲧ ⲛⲁⲣ̅ ⲡⲙⲉⲉⲩⲉ ⲙ̅
<lb n="388"/>ⲡⲁⲓ̈ ⲙⲉⲣⲓ̈ⲧ ⲓⲱϩⲁⲛⲛⲏⲥ ϩⲓϫⲙ̅ ⲡⲕⲁϩ· Ⲉⲓ̈ⲧⲉ ϩⲛ̅ ⲟⲩ‐
<lb n="389"/>ⲡⲣⲟⲥⲫⲟⲣⲁ· ⲉⲓⲧⲉ ⲟⲩⲁⲅⲁⲡⲏ ⲉⲓⲧⲉ ⲟⲩⲙⲛ̅ⲧⲛⲁ ⲉⲧ
<lb n="390"/>ⲟⲩⲛⲁⲧⲁⲁⲩ ⲛ̅ ⲛ̅ϩⲏⲕⲉ· ⲏ ⲉ ⲡⲉϥⲧⲟⲡⲟⲥ ϩⲙ̅ ⲡⲉϥⲣⲁⲛ
<lb n="391"/>ⲏ ⲡⲉⲧ ⲛⲁⲥϩⲁⲓ ⲙ̅ ⲡϫⲱⲱⲙⲉ· ⲙ̅ ⲡⲉⲕⲣ̅ ⲡⲙⲉⲉⲩⲉ ⲉⲧ
<lb n="392"/>ⲟⲩⲁⲁⲃ· ⲛϥ̅ⲧⲁⲁϥ ⲉ ϩⲟⲩⲛ ⲉ ⲧⲉⲕⲕⲗⲏⲥⲓⲁ· Ⲏ ⲡⲉⲧ ⲛⲁ
<lb n="393"/>ϩⲱⲃⲥ̅ ⲛ̅ ⲧⲉⲧⲣⲁⲡⲉⲍⲁ ⲙ̅ ⲡⲉⲕⲧⲟⲡⲟⲥ ϩⲛ̅ ϩⲉⲛⲉⲛⲧⲏ
</pb>
<pb xml:id="12b ⲕ̅ⲇ̅">ⲙⲁ 
<lb n="394"/>ⲉⲩⲧⲁⲓ̈ⲏⲩ· ⲛ̅ⲧⲟⲕ ⲡⲉⲧ ⲛⲁϫⲓ̈ⲧⲟⲩ ⲉ ϩⲟⲩⲛ ⲉ ⲧⲙⲉϩ
<lb n="395"/>ϣⲟⲙⲧⲉ ⲙ̅ ⲡⲉ ⲛ̅ⲧ ⲁⲓ̈ⲭⲁⲣⲓⲍⲉ ⲙ̅ⲙⲟⲥ ⲛⲁⲕ· ⲁⲩⲱ ⲛⲅ̅
<lb n="396"/>ϩⲟⲃⲥⲟⲩ ϩⲛ̅ ⲛ̅ⲉⲛⲇⲩⲙⲁ ⲛ̅ⲉⲡⲟⲩⲣⲁⲛⲓ̈ⲟⲛ·
<lb n="397"/>Ϯϫⲱ ⲙ̅ⲙⲟⲥ ⲛⲁⲕ ⲱ̅ ⲡⲁ ⲙⲉⲣⲓ̈ⲧ ⲓⲱϩⲁⲛⲛⲏⲥ· ⲡⲁⲓ̈ ⲛ̅ⲧ
<lb n="398"/>ⲁϥⲣ̅ ⲙ̅ⲡϣⲁ ⲛ̅ ⲃⲁⲡϯⲍⲉ ⲙ̅ⲙⲟⲓ̈ ϩⲛ̅ ⲛⲉϥϭⲓϫ ⲉⲧ
<lb n="399"/>ⲟⲩⲁⲁⲃ· ϫⲉ ⲣ̅ϣⲁⲛ ⲟⲩⲁ ϯ ⲛ̅ ⲟⲩⲁⲡⲁⲣⲭⲏ ⲉ ⲡⲉⲕ‐
<lb n="400"/>ⲧⲟⲡⲟⲥ ϩⲙ̅ ⲡⲉⲕⲣⲁⲛ· ⲏ ⲡⲉⲧ ⲛⲁⲧⲙ̅ⲙⲉ ⲟⲩⲁ ⲁϥ‐
<lb n="401"/>ϩⲕⲟⲉⲓⲧ ϩⲙ̅ ⲡⲉⲕⲣⲁⲛ· ⲏ ⲡⲉⲧ ⲛⲁⲧⲥⲉ ⲟⲩⲁ ⲉϥⲟⲃⲉ·
<lb n="402"/>ⲏ ⲡⲉⲧ ⲛⲁϩⲱⲃⲥ̅ ⲛ̅ ⲟⲩⲁ ⲉϥⲕⲏ ⲕⲁ ϩⲏⲩ ϩⲙ̅ ⲡⲉⲕⲣⲁⲛ·
<lb n="403"/>ⲛ̅ ϯⲛⲁⲧⲥⲁⲃⲟⲟⲩ ⲁⲛ ⲉ ⲁⲙⲛ̅ⲧⲉ· ⲁⲗⲗⲁ ⲉⲕⲉϫⲓ̈ⲧⲟⲩ ⲉ
<lb n="404"/>ϩⲟⲩⲛ ⲉ ⲡⲱⲛϩ̅ ϣⲁ ⲉⲛⲉϩ· Ⲁⲩⲱ ϯⲛⲁ ⲧⲣⲉ ⲛⲁⲁⲅⲅⲉ‐
<lb n="405"/>ⲗⲟⲥ ϩⲟⲃⲥⲟⲩ ⲛ̅ ⲛⲉⲩⲧⲛϩ̅ ⲛ̅ ⲟⲩⲟⲉⲓ̈ⲛ· Ⲁⲩⲱ ϯⲛⲁⲭⲁ‐
<lb n="406"/>ⲣⲓⲍⲉ ⲛⲁⲩ ⲛ̅ ⲛⲁⲅⲁⲑⲟⲛ ⲉⲧ ϩⲛ̅ ⲧⲁ ⲙⲛ̅ⲧⲉⲣⲟ̅· Ⲉⲣⲉ ⲡⲁ
<lb n="407"/>ⲉⲓⲱⲧ ⲛⲁⲥⲙⲟⲩ ⲉ ⲧⲉⲕϭⲓϫ ⲛ̅ ⲟⲩⲛⲁⲙ· ⲧⲁⲓ̈ ⲛ̅ⲧ ⲁⲕⲕⲱ
<lb n="408"/>ⲙ̅ⲙⲟ̅ ⲉϫⲛ̅ ⲧⲁ ⲁⲡⲉ· Ⲉⲣⲉ ⲡⲁ ⲗⲁⲥ ⲛⲁⲥⲙⲟⲩ ⲉ ⲧⲉⲕ‐
<lb n="409"/> ⲧⲁⲡⲣⲟ· ⲙⲛ̅ ⲡⲉⲕ
</pb>
<pb xml:id="13a ⲕ̅ⲉ̅">ⲗⲁⲥ· ⲡⲁⲓ̈ ⲛ̅ⲧ ⲁⲕϫⲟⲟⲥ ⲛ̅ ϩⲏⲧϥ̅·
<lb n="410"/>ϫⲉ ⲉⲓⲥ ⲡⲉ ϩⲓ̈ⲉⲓⲃ ⲙ̅ ⲡⲛⲟⲩⲧⲉ ⲡⲁⲓ̈ ⲉⲧ ⲛⲁϥⲓ̈ ⲙ̅ ⲡⲛⲟⲃⲉ
<lb n="411"/>ⲙ̅ ⲡⲕⲟⲥⲙⲟⲥ·
<lb n="412"/>Ⲁⲛⲟⲕ ⲅⲁⲣ ⲡⲉ ϩⲛ̅ ⲟⲩⲙⲉ· ⲁⲩⲱ ⲗⲁⲁⲩ ⲛ̅ⲣⲱⲙⲉ ⲛⲓⲙ
<lb n="413"/>ⲉⲧ ⲛⲁⲣ̅ ⲡⲉⲕⲙⲉⲉⲩⲉ ϩⲓ̈ϫⲙ̅ ⲡⲕⲁϩ· Ϩⲁⲙⲏⲛ ϯϫⲱ
<lb n="414"/>ⲙ̅ⲙⲟⲥ ⲛⲁⲕ· ⲡⲁ ⲥⲩⲅⲅⲉⲛⲏⲥ ⲓ̈ⲱϩⲁⲛⲛⲏⲥ ϫⲉ ⲛ̅ ϯⲛⲁⲧ‐
<lb n="415"/>ⲥⲁⲃⲟⲟⲩ ⲁⲛ ⲉ ⲁⲙⲛ̅ⲧⲉ ϣⲁ ⲉⲛⲉϩ· Ⲟⲩⲇⲉ ⲛⲉϥⲕⲟ‐
<lb n="416"/>ⲗⲁⲥⲓⲥ· ϣⲁ ϩⲣⲁⲓ̈ ⲉ ⲡⲉⲓ ⲉⲣⲟ̅ ⲛ̅ ⲕⲱϩⲧ̅ ⲉⲧ ⲉⲣⲉ ⲣⲱⲙⲉ
<lb n="417"/>ⲛⲓ̈ⲙ· ⲛⲁⲇⲓ̈ⲁⲡⲉⲣⲁ ⲙ̅ⲙⲟϥ· ⲉⲓⲧⲉ ⲇⲓ̈ⲕⲁⲓⲟⲥ· ⲉⲓⲧⲉ
<lb n="418"/>ⲣⲉϥⲣ̅ⲛⲟⲃⲉ· ⲉⲓⲥ ϩⲏⲏⲧⲉ ⲟⲛ ⲡⲉⲓ ⲕⲉ ⲭⲁⲣⲓⲥⲙⲁ·
<lb n="419"/>ϯⲛⲁⲭⲁⲣⲓⲍⲉ ⲙ̅ⲙⲟϥ ⲛⲁⲕ· Ϩⲱⲥⲧⲉ ⲡϫⲓ̈ⲟⲟⲣ ⲙ̅ ⲡⲉⲓ
<lb n="420"/>ⲉⲣⲟ̅ ⲛ̅ ⲕⲱϩⲧ̅· ⲉⲧⲉ ⲧⲉⲥⲕⲁⲫⲟⲥ ⲛ̅ ⲛⲟⲩⲃ ⲧⲉ· ⲛⲉⲧ
<lb n="421"/>ⲛⲁⲣ̅ ⲡⲉⲕⲙⲉⲉⲩⲉ ϩⲓϫⲙ̅ ⲡⲕⲁϩ· ⲕⲛⲁϫⲓ̈ⲟⲟⲣ ⲙ̅ⲙⲟⲟⲩ
<lb n="422"/>ⲛ̅ ϩⲏⲧϥ̅ ϩⲙ̅ ⲡⲉⲓⲉⲣⲟ̅ ⲛ̅ ⲕⲱϩⲧ̅ ⲉⲧ ⲙ̅ⲙⲁⲩ :— Ⲡⲉϫⲁⲛ
<lb n="423"/>ⲛⲁϥ ⲁⲛⲟⲛ ⲛⲁⲡⲟⲥⲧⲟⲗⲟⲥ ϫⲉ ⲡⲉⲛϫⲟⲉⲓⲥ· ⲟⲩⲏⲏⲣ ⲛ̅
<lb n="424"/> ⲥⲧⲁⲇⲓ̈ⲟⲛ ⲡⲉ ⲡⲡⲉⲗⲁⲅⲟⲥ· ⲙ̅ 
</pb>
<pb xml:id="13b ⲕ̅ⲋ̅"> ⲡⲉⲓⲉⲣⲟ̅ ⲛ̅ ⲕⲱϩⲧ̅ ⲉⲧ
<lb n="425"/>ⲙ̅ⲙⲁⲩ· ⲙⲁⲧⲥⲁⲃⲟⲛ ϫⲉ ⲕⲁⲥ ⲉⲛⲉⲧⲥⲁⲃⲉ ⲛ̅ⲣⲱⲙⲉ
<lb n="426"/>ⲉⲧⲉϥϩⲟⲧⲉ :—
<lb n="427"/>Ⲡⲉϫⲉ ⲡⲉⲛⲥⲏⲣ ⲛⲁⲛ· ϫⲉ ϯⲛⲁⲧⲁⲙⲱⲧⲛ̅ ⲉ ⲧⲉϥϣⲓ̈ ⲏ
<lb n="428"/>ⲙⲛ̅ ⲡϣⲓ̈ ⲙ̅ ⲡⲉⲥⲕⲁⲫⲟⲥ ⲛ̅ⲛⲟⲩⲃ· ⲧⲁⲓ̈ ⲛ̅ⲧ ⲁⲓ̈ⲧⲁⲁⲥ ⲙ̅
<lb n="429"/>ⲡⲁ ⲙⲉⲣⲓⲧ ⲓⲱϩⲁⲛⲛⲏⲥ· Ⲡⲡⲉⲗⲁⲅⲟⲥ ⲙ̅ ⲡⲉⲓⲉⲣⲟ̅ ⲛ̅
<lb n="430"/>ⲕⲱϩⲧ̅ ⲙⲁⲁⲃ ϩⲟⲉⲓ̈ⲙ ϫⲓⲛ ⲡⲉⲕⲣⲟ̅ ϣⲁ ⲡⲉⲕⲣⲟ̅· ⲁⲩⲱ
<lb n="431"/>ϫⲓⲛ ⲛ̅ ϩⲛ̅ⲙⲉϣⲁ ⲛ̅ ϩⲏⲙⲉ· ⲙⲁⲁⲃ ⲛ̅ ⲥⲧⲁⲇⲓ̈ⲟⲛ ⲕⲁⲧⲁ
<lb n="432"/>ϩⲟⲉⲓ̈ⲙ· Ⲁⲛⲟⲕ ⲇⲉ ϯϯ ⲛ̅ ⲧⲉⲥⲕⲁⲫⲟⲥ ⲛ̅ ⲛⲟⲩⲃ ⲛ̅
<lb n="433"/>ⲓⲱϩⲁⲛⲛⲏⲥ ⲡⲁ ⲥⲩⲅⲅⲉⲛⲏⲥ· ⲉ ⲡϫⲓⲟⲟⲣ ⲙ̅ ⲡⲉⲓⲉⲣⲟ̅
<lb n="434"/>ⲛ̅ ⲕⲱϩⲧ̅· ⲉ ⲧⲣ ϥ̅ⲇⲓ̈ⲁⲡⲉⲣⲁ ⲛ̅ ϩⲏⲧϥ̅ ⲛ̅ ⲛⲉⲧ ⲛⲁⲉⲓⲣⲉ
<lb n="435"/>ⲙ̅ ⲡⲉϥⲙⲉⲉⲩⲉ ϩⲓ̈ϫⲙ̅ ⲡⲕⲁϩ· ϣⲁ ϩⲣⲁⲓ̈ ⲉⲩⲕⲗⲁⲥⲙⲁ
<lb n="436"/>ϣⲏⲙ ⲛ̅ⲟⲉⲓⲕ· ⲙⲛ̅ ⲟⲩϫⲱ ⲙ̅ ⲙⲟⲩ ⲛⲱⲣϣ̅· ⲉⲩϣⲁⲛⲉⲓ̈
<lb n="437"/>ⲉ ⲑⲁⲏ ⲛ̅ ϩⲏⲙⲉ ϣⲁⲓ̈ⲃⲁⲡϯⲍⲉ ⲙ̅ⲙⲟⲟⲩ ϩⲙ̅ ⲡⲉⲓⲉⲣⲟ
<lb n="438"/>ⲛ̅ ⲕⲱϩⲧ̅· Ⲉⲩϣⲁⲛⲉⲓ̈ ⲉⲩⲛⲁⲃⲁⲡϯⲍⲉ ⲛ̅ ⲟⲩⲟⲛ ⲛⲓ̈ⲙ
<lb n="439"/>ⲉϥⲉⲓⲣⲉ· ⲙ̅ ⲡⲙⲉⲉⲩⲉ ⲛ ⲓ̈ⲱϩⲁⲛⲛⲏⲥ· ϣⲁⲣⲉ ⲡⲓ̈ⲉⲣⲟ ⲛ̅
<lb n="440"/>ⲕⲱϩⲧ̅ ⲣ̅ ⲑⲉ ⲙ̅ ⲡⲙⲟⲟⲩ ⲛ̅ ⲧⲥⲓ̈
</pb>
<pb xml:id="14a ⲕ̅ⲍ̅">ⲟⲟⲩⲛ· ⲁⲩⲱ ⲛ̅ ⲑⲉ ⲛ̅ 
<lb n="441"/>ⲟⲩⲙⲟⲟⲩ ⲉϥϩⲏⲙ ⲛ̅ ⲛⲁϩⲣⲁⲩ· ϣⲁⲧ ⲙ̅ ⲡⲙⲁ ⲉⲧ ⲉⲣⲉ
<lb n="442"/>ⲡⲣⲱⲙⲉ ⲛⲁϫⲱⲕⲙ̅ ⲛ̅ ϩⲏⲧϥ̅· ⲙ̅ⲙⲁⲧⲉ ϩⲙ̅ ⲡⲓ̈ⲉⲣⲟ ⲛ̅
<lb n="443"/>ⲕⲱϩⲧ·
<lb n="444"/>Ⲉ ⲧⲃⲉ ⲡⲁⲓ̈ ⲣⲱⲙⲉ ⲛⲓ̈ⲙ ⲉϥⲛⲁⲣ̅ ⲡⲉⲕⲙⲉⲉⲩⲉ ϩⲓϫⲙ̅ ⲡⲕⲁϩ
<lb n="445"/>ⲱ̅ ⲓ̈ⲱϩⲁⲛⲛⲏⲥ ⲡⲁ ϣⲃⲏⲣ· ⲁⲩⲱ ⲡⲁ ⲥⲩⲅⲅⲉⲛⲏⲥ· ⲉⲓⲧⲉ
<lb n="446"/>ϩⲛ̅ ⲟⲩⲡⲣⲟⲥⲫⲟⲣⲁ· ⲉⲓⲧⲉ ⲁⲡⲁⲣⲭⲏ· ⲉⲓⲧⲉ ⲇⲱⲣⲟⲛ
<lb n="447"/>ⲛⲓⲙ ⲉⲧ ⲟⲩⲛⲁⲧⲁⲁⲩ ⲉ ϩⲟⲩⲛ ⲉ ⲡⲉⲕⲧⲟ̅ⲡⲟⲥ ⲉ ⲡⲣ̅
<lb n="448"/>ⲡⲙⲉⲉⲩⲉ ⲙ̅ ⲡⲉⲕⲣⲁⲛ ⲉⲧ ⲟⲩⲁⲁⲃ· Ϯⲕⲉⲗⲉⲩⲉ ⲛⲁⲕ ⲉ
<lb n="449"/>ⲧⲣⲉ ⲕ[ⲇⲓⲁ]ⲡⲉⲣⲁ ⲙ̅ⲙⲟⲟⲩ ϩⲙ̅ ⲡⲉⲓⲉⲣⲟ̅ ⲛ̅ ⲕⲱϩⲧ̅· ϩⲛ̅
<lb n="450"/>ⲧⲉⲥⲕⲁⲫⲟⲥ ⲛ̅ ⲛⲟⲩⲃ ⲛ̅ⲧ ⲁⲓ̈ⲭⲁⲣⲓ̈ⲍⲉ ⲙ̅ⲙⲟⲥ ⲛⲁⲕ· ⲁⲩⲱ
<lb n="451"/>ⲛⲅ̅ ϫⲓ̈ⲧⲟⲩ ⲉ ϩⲟⲩⲛ ⲉ ⲧⲙⲉϩ ϣⲟⲙⲧⲉ ⲙ̅ ⲡⲉ ⲛ̅ⲥⲉⲁⲡⲟ‐
<lb n="452"/>ⲗⲁⲩⲉ ⲙ̅ⲙⲟⲟⲩ ϩⲛ̅ ⲛⲁⲅⲁⲑⲟⲛ ⲉⲧ ⲥⲃ̅ⲧⲱⲧ ⲁⲩⲱ ⲉⲧ
<lb n="453"/>ⲙⲏⲛ ⲉ ⲃⲟⲗ ϣⲁ ⲉⲛⲉϩ :—
<lb n="454"/>Ⲁⲥϣⲱⲡⲉ ⲇⲉ ⲛ ⲧⲉⲣⲉ ⲡⲉⲛ ⲥⲏ̅ⲣ̅ ⲛ̅ ⲁⲅⲁⲑⲟⲥ ϫⲉ ⲛⲁⲓ̈
<lb n="455"/>ⲛⲁⲛ· ⲁⲛⲣⲁϣⲉ ⲉⲙⲁⲧⲉ ⲉϫⲛ̅ ⲛ̅ ⲛⲟϭ ⲛ̅ ⲧⲁⲓ̈ⲟ ⲛ̅ⲧⲁ
<lb n="456"/>ⲡⲛⲟⲩⲧⲉ ⲭⲁⲣⲓⲍⲉ ⲙ̅ⲙⲟⲟⲩ ⲛ̅ ⲓⲱϩⲁⲛⲛⲏⲥ ⲡⲃⲁⲡ‐
<lb n="457"/>ϯⲥⲧⲏⲥ· ⲡⲉϫⲁϥ ⲛⲁⲛ ⲟⲛ ϫⲉ ⲁⲙⲏⲓ̈ⲧⲛ̅ ⲛ̅ⲧⲁⲧⲥⲁⲃⲉ
<lb n="458"/>ⲧⲏⲩⲧⲛ̅ ⲉ ⲡⲡⲁⲣⲁⲇⲓ̈ⲥⲟⲥ ⲛ̅ 
</pb>
<pb xml:id="14b ⲕ̅ⲏ̅"> ⲧⲙⲉϩ ϣⲟⲙⲧⲉ ⲙ̅ⲡⲉ ⲙ̅ⲡⲉ 
<lb n="459"/>Ⲁⲩⲱ ⲁϥⲧⲣⲉ ⲛⲙⲟⲟϣⲉ ϩⲛ̅ ⲛ̅ⲇⲓ̈ⲟⲥⲙⲏ ⲙ̅ ⲡⲙⲁ ⲉⲧ
<lb n="460"/>ⲙ̅ⲙⲁⲩ ⲉⲩϯⲕⲁⲣⲡⲟⲥ ⲧⲏⲣⲟⲩ· ⲕⲁⲧⲁ ⲛⲉⲩⲅⲉⲛⲟⲥ· ⲁⲩⲱ
<lb n="461"/>ⲛⲉⲩϣⲉϣ ⲥϯ ⲛⲟⲩϥⲉ ⲉ ⲃⲟⲗ· Ⲁⲩⲱ ⲛ̅ϩⲩⲡⲱⲣⲁⲟⲛ
<lb n="462"/>ⲕⲁⲧⲁ ⲧⲉⲓ̈ ϩⲉ ⲙⲛ̅ ⲛ̅ ϣⲏⲛ ⲧⲏⲣⲟⲩ ⲉⲧ ϩⲙ̅ ⲡⲙⲁ ⲉⲧ
<lb n="463"/>ⲙ̅ⲙⲁⲩ· ⲉⲩϯ ⲕⲁⲣⲡⲟⲥ ⲧⲏⲣⲟⲩ ⲕⲁⲧⲁ ⲛⲉⲩⲅⲉⲛⲟⲥ ϫⲓⲛ
<lb n="464"/>ⲛⲉⲩⲛⲟⲩⲛⲉ ϣⲁ ϩⲣⲁⲓ̈ ⲉ ϫⲱⲟⲩ ⲛ̅ⲇⲓ̈ⲟⲥⲙⲏ· ⲛ̅ⲕⲓ̈ⲛⲁ‐
<lb n="465"/>ⲙⲱⲙⲟⲛ· ϩⲓ̈ ⲁⲙⲱⲙⲟⲛ· ϩⲓ̈ ⲙⲁⲥϯⲭⲉ· ϩⲓ̈ ⲙⲟⲩⲥ‐
<lb n="466"/>ⲭⲁⲧⲱⲛ· ⲉⲩϣⲉϣ ⲥϯ ⲛⲟⲩϥⲉ ⲉ ⲃⲟⲗ· ⲉⲩⲥⲟⲧⲡ̅ ⲉ ⲟⲩⲉⲧ
<lb n="467"/>ⲡⲟⲩⲁ ⲡⲟⲩⲁ·
<lb n="468"/>Ⲡⲉϫⲉ ⲑⲱⲙⲁⲥ ⲙ̅ ⲡⲥⲏ̅ⲣ̅· ϫⲉ ⲡϫⲥ̅ ⲉⲓⲥ ϩⲏⲏⲧⲉ ⲁⲕⲧⲥⲁⲃⲟ
<lb n="469"/>ⲛⲉⲛϣⲏⲛ ⲧⲏⲣⲟⲩ· ⲛ̅ⲥϯ ⲛⲟⲩϥⲉ ⲉⲧ ϩⲙ̅ ⲡⲡⲁⲣⲁⲇⲓ̈ⲥⲟⲥ·
<lb n="470"/>ⲛ̅ϩⲩⲡⲱⲣⲁⲟⲛ ⲙⲛ̅ ⲛ̅ⲃⲛ̅ⲛⲉ· Ⲙⲁⲧⲥⲁⲃⲟⲛ ϫⲉ ⲟⲩⲛ̅
<lb n="471"/>ⲟⲩⲏⲏⲣ ⲛ̅ ⲗⲟⲟⲩ ⲕⲁⲧⲁ ⲃⲛ̅ⲛⲉ· ⲏ ⲟⲩⲛ̅ ⲟⲩⲏⲏⲣ ⲛ̅
<lb n="472"/>ⲃⲗ̅ⲃⲓ̈ⲗⲉ ⲕⲁⲧⲁ ⲃⲱ ⲛ̅ ⲕⲁⲧⲁⲗⲱⲟⲩ· Ⲁⲩⲱ ⲟⲩⲛ̅ ⲟⲩⲏⲏⲣ
<lb n="473"/>ⲛ̅ ⲥⲙⲁϩ ⲕⲁⲧⲁ ⲃⲱ ⲛ̅ ⲉⲗⲟⲟⲗⲉ· Ⲡⲉϫⲉ ⲡⲥⲏ̅ⲣ̅· ϫⲉ ⲛ̅
<lb n="474"/>ϯⲛⲁϩⲉⲡ ⲗⲁⲁⲩ ⲉ ⲣⲱⲧⲛ̅ ⲁⲛ ϩⲙ̅ ⲡⲉ ⲛⲧⲁ ⲧⲉⲧⲛ̅ϣⲓ̈ⲛⲉ
<lb n="475"/> ⲛ̅ⲥⲱϥ· Ⲉ ⲧⲃⲉ ⲡⲙⲁ ⲛ̅ ⲉⲗⲟ̅
</pb>
<pb xml:id="15a ⲕ̅ⲑ̅">ⲟⲗⲉ ⲛ̅ⲧⲁ ⲧⲉⲧⲛ̅ϫⲛⲟⲩⲓ̈·
<lb n="476"/>ⲕⲁⲧⲁ ⲟⲩⲥⲙⲁϩ· ⲟⲩⲛ̅ ⲟⲩⲧⲃⲁ ⲛ̅ⲃⲗ̅ⲃⲓ̈ⲗⲉ ϩⲓ̈ⲱⲱϥ·
<lb n="477"/>ⲕⲁⲧⲁ ⲟⲩⲃⲗ̅ⲃⲓ̈ⲗⲉ ϣⲁϥⲣ̅ ⲥⲟⲟⲩ ⲙ̅ ⲙⲏⲧⲣⲓ̈ⲧⲏⲥ·
<lb n="478"/>Ⲉ ⲧⲃⲉ ⲛ̅ⲃⲛ̅ⲛⲉ ⲇⲉ ⲟⲛ ⲙ̅ ⲡⲡⲁⲣⲁⲇⲓ̈ⲥⲟⲥ· ⲟⲩⲧⲃⲁ ⲕⲁⲧⲁ‐
<lb n="479"/>ⲗⲱⲟⲩ· ⲛⲉⲩϣⲓⲏ ⲡⲉ ⲡϣⲓ̈ ⲛ̅ ⲟⲩⲣⲱⲙⲉ· ⲛ̅ⲕⲛ̅ⲧⲉ ⲟⲛ
<lb n="480"/>ⲕⲁⲧⲁ ⲧⲉⲓ̈ ϩⲉ ⲟⲩⲧⲃⲁ ⲕⲁⲧⲁ ⲟⲩⲕⲗⲁⲇⲟⲥ· ⲟⲩⲕⲛ̅ⲧⲉ ⲛ̅
<lb n="481"/>ⲟⲩⲱⲧ· ϣⲁⲣⲉ ϣⲟⲙⲛ̅ⲧ̅ ⲛ̅ⲣⲱⲙⲉ ⲟⲩⲱⲙ ⲛ̅ⲥⲉⲥⲉⲓ̈·
<lb n="482"/>Ⲟⲩϩⲙⲥ̅ ⲛ̅ ⲟⲩⲱⲧ ⲛⲥ̅ⲟⲩⲟ̅ ⲛ̅ⲧⲉ ⲡⲡⲁⲣⲁⲇⲓ̈ⲥⲟⲥ· ⲟⲩⲛ̅
<lb n="483"/>ⲟⲩⲧⲃⲁ ⲛ̅ⲃⲗ̅ⲃⲓ̈ⲗⲉ ⲕⲁⲧⲁ ϩⲙⲥ̅· ⲁⲩⲱ ϥⲧⲟⲟⲩ ⲛ̅ϣⲓ̈ ⲛ̅ⲥⲟⲩⲟ
<lb n="484"/>ⲉ ⲡⲟⲩⲁ· ⲛ̅ ⲕⲓ̈ⲇⲣⲓⲟⲛ· ⲟⲛ· ⲕⲁⲧⲁ ⲧⲉⲓ̈ ϩⲉ· ⲟⲩⲧⲃⲁ
<lb n="485"/>ⲕⲁⲧⲁ ⲟⲩⲃⲱ ⲉϥϫⲟⲥⲉ ⲉⲙⲁⲧⲉ· Ⲛ̅ϫⲙ̅ⲡⲉϩ ⲁⲩⲱ ⲡⲑⲟⲩ‐
<lb n="486"/>ⲣⲁⲕⲓ̈ⲟⲛ ⲙ̅ ⲡⲉⲓ̈ ϣⲓ̈ ⲛ̅ ⲟⲩⲱⲧ ⲟⲩⲧⲃⲁ ⲕⲁⲧⲁ ⲟⲩⲕⲗⲁ‐
<lb n="487"/>ⲇⲟⲥ· ⲁⲩⲱ ϣⲁⲣⲉ ϣⲟⲙⲛ̅ⲧ̅ ⲛ̅ⲣⲱⲙⲉ ⲟⲩⲱⲙ ⲉ ⲃⲟⲗ ⲛ̅
<lb n="488"/>ϩⲏⲧϥ̅ ⲛ̅ⲥⲉⲥⲉⲓ̈ :—
<lb n="489"/>Ⲛⲁⲓ̈ ⲛⲉ ⲛⲁⲅⲁⲑⲟⲛ ⲛ̅ⲧ ⲁⲓ̈ⲥⲃ̅ⲧⲱⲧⲟⲩ ⲛ̅ ⲟⲩⲟⲛ ⲛⲓ̈ⲙ ⲉⲧ
<lb n="490"/>ⲛⲁⲣ̅ ⲡⲙⲉⲉⲩⲉ ⲙ̅ ⲡⲁ ⲙⲉⲣⲓ̈ⲧ· ⲁⲩⲱ ⲡⲁ ⲥⲩⲅⲅⲉⲛⲏⲥ·
<lb n="491"/>ⲓⲱϩⲁⲛⲛⲏⲥ ϩⲓ̈ϫⲙ̅ ⲡⲕⲁϩ· Ⲛⲁⲓ̈ⲁⲧⲟⲩ ⲛ̅ⲟⲩⲟⲛ ⲛⲓⲙ ⲉⲧ
<lb n="492"/>ⲛⲁⲣ̅ ⲡⲙ̅ⲡϣⲁ· ⲛ̅ ⲕⲗⲏⲣⲟⲛⲟⲙⲉⲓ̈ ⲛ̅ ⲛⲉⲓ̈ ⲁⲅⲁⲑⲟⲛ 
</pb>
<pb xml:id="15b ⲗ̅">
<lb n="493"/> ⲛⲁⲓ̈ ⲉⲧⲉ ⲙ̅ⲡⲉ ⲃⲁⲗ ⲛⲁⲩ ⲉ ⲣⲟⲟⲩ· ⲟⲩⲇⲉ ⲙ̅ⲡⲉ
<lb n="494"/>ⲙⲁⲁϫⲉ ⲥⲟⲧⲙⲟⲩ· ⲟⲩⲇⲉ ⲙ̅ⲡ ⲟⲩⲁⲗⲉ ⲉ ϩⲣⲁⲓ̈ ⲉϫⲙ̅
<lb n="495"/>ⲡϩⲏⲧ ⲛ̅ ⲛ̅ⲣⲱⲙⲉ· ⲛⲁⲓ̈ ⲛ̅ⲧⲁ ⲡⲛⲟⲩⲧⲉ ⲥⲃ̅ⲧⲱⲧⲟⲩ ⲛ̅
<lb n="496"/>ⲛⲉⲧ ⲙⲉ ⲙ̅ⲙⲟϥ· ⲙⲛ̅ ⲛⲉⲧ ⲙⲉ ⲛ̅ ⲓⲱϩⲁⲛⲛⲏⲥ ⲡⲉϥ‐
<lb n="497"/>ϣⲃⲏⲣ· ⲁⲩⲱ ⲡⲉϥⲥⲩⲅⲅⲉⲛⲏⲥ· ⲡⲁⲓ̈ ⲉⲧⲉ ⲙ̅ⲡⲉ ⲟⲩⲟⲛ
<lb n="498"/>ⲙⲁⲧⲉ· ⲙ̅ⲡⲉ ⲟⲩⲟ[ⲛ] ⲙⲛ̅ ⲡⲧⲁⲓ̈ⲟ ⲛ̅ⲧ ⲁϥⲙⲁⲧⲉ ⲙ̅ⲙⲟϥ·
<lb n="499"/>ϩⲛ̅ ⲧⲡⲉ ⲁⲩⲱ ϩⲓϫⲙ̅ ⲡⲕⲁϩ· ⲡⲁⲓ̈ ⲛ̅ⲧ ⲁϥⲣ̅ ⲡⲙ̅ⲡϣⲁ ⲛ̅
<lb n="500"/>ⲃⲁⲡϯⲍⲉ ⲙ̅ ⲡϣⲏⲣⲉ ⲙ̅ ⲡⲛⲟⲩⲧⲉ ϩⲛ̅ ⲛⲉϥϭⲓϫ ⲉⲧ
<lb n="501"/>ⲟⲩⲁⲁⲃ· ⲁⲩⲱ ⲁϥⲑⲉⲱⲣⲉⲓ ⲛ̅ ⲧⲉⲧⲣⲓⲁⲥ ⲉⲧ ⲟⲩⲁⲁⲃ·
<lb n="502"/>ⲡϣⲏⲣⲉ ϩⲛ̅ ⲛⲉϥϭⲓϫ ⲉϥⲃⲁⲡϯⲍⲉ ⲙ̅ⲙⲟϥ· ⲧⲉⲥⲙⲏ ⲙ̅
<lb n="503"/>ⲡⲉⲓⲱⲧ ⲛ̅ⲧ ⲁϥⲥⲱⲧⲙ̅ ⲉ ⲣⲟⲥ· ϫⲉ ⲛ̅ⲧⲟⲕ ⲡⲉ ⲡⲁ ϣⲏⲣⲉ
<lb n="504"/>ⲡⲁ ⲙⲉⲣⲓⲧ ⲡⲉ ⲛⲧⲁ ⲡⲁ ⲟⲩⲱϣ ϣⲱⲡⲉ ϩⲣⲁⲓ̈ ⲛ̅ ϩⲏⲧϥ̅
<lb n="505"/>Ⲡⲉⲡⲛⲁ̅ ⲉⲧ ⲟⲩⲁⲁⲃ ⲛ̅ⲧ ⲁϥⲉⲓ̈ ⲉ ⲃⲟⲗ ϩⲛ̅ ⲧⲡⲉ· ⲁϥ‐
<lb n="506"/>ⲟⲩⲱϩ ⲉ ϩⲣⲁⲓ̈ ⲉ ϫⲱϥ ⲙ̅ ⲡⲉⲓⲛⲉ ⲛ̅ ⲟⲩϭⲣⲟⲙⲡⲉ
<lb n="507"/>Ⲡⲉϫⲉ ⲡⲉⲧⲣⲟⲥ ⲟⲛ ⲙ̅ ⲡⲥ̅ⲏ̅ⲣ̅· ϫⲉ ⲡⲉⲛϫⲥ̅ ⲁⲩⲱ ⲡⲉⲛ
<lb n="508"/>ⲛⲟⲩⲧⲉ· ⲙⲁⲧⲁⲙⲟⲛ ϫⲉ ⲟⲩ ⲡⲉ ⲡⲧⲱϣ ⲛ̅ ⲛⲉⲓ ⲟⲩⲟⲥⲣ̅
<lb n="509"/>ⲙⲛ̅ ⲛⲉⲓ̈ ⲗⲩⲭⲛⲓ̈ⲁ· ⲡⲉϫⲉ 
</pb>
<pb xml:id="16a ⲗ̅ⲁ̅"> ⲡⲥ̅ⲏ̅ⲣ̅ ϫⲉ ⲟⲩⲗⲩⲭⲛⲓⲁ 
<lb n="510"/>ⲕⲁⲧⲁ ⲟⲩⲟⲥⲣ̅· ⲁⲩⲱ ⲥⲁϣϥ̅ ⲛ̅ ϣⲕⲟⲗ· ⲕⲁⲧⲁ ⲗⲩⲭ‐
<lb n="511"/>ⲛⲓ̈ⲁ· ⲥⲁϣϥ̅ ⲛ̅ϣⲕⲟⲗ· ⲉⲩⲙⲟⲩϩ ⲉⲩⲣ̅ ⲟⲩⲟⲉⲓⲛ· Ⲣⲱⲙⲉ
<lb n="512"/>ⲛⲓ̈ⲙ ⲉⲧ ⲛⲁϫⲉⲣⲟ̅ ⲙ̅ ⲡϩⲏⲃⲥ̅ ⲙ̅ ⲡⲧⲟⲡⲟⲥ ⲙ̅ ⲡϩⲁϭⲓ̈ⲟⲥ
<lb n="513"/>ⲓ̈ⲱϩⲁⲛⲛⲏⲥ· ⲕⲁⲛ ϩⲓ̈ ⲑⲏ ⲛ̅ ⲧⲉϥϩⲓ̈ⲕⲱⲛ· ⲉⲩⲛⲁⲇⲓ̈ⲁ‐
<lb n="514"/>ⲡⲉⲣⲁ ⲙ̅ⲙⲟϥ ⲙ̅ ⲡⲉⲓⲉⲣⲟ̅ ⲛ̅ ⲕⲱϩⲧ̅ ϩⲛ̅ ⲧⲉⲥⲕⲁⲫⲟⲥ ⲛ̅
<lb n="515"/>ⲛⲟⲩⲃ· ⲧⲁⲓ̈ ⲛ̅ⲧ ⲁⲓ̈ⲭⲁⲣⲓ̈ⲍⲉ ⲙ̅ⲙⲟⲥ ⲙ̅ ⲡⲁ ⲙⲉⲣⲓⲧ
<lb n="516"/>ⲓ̈ⲱϩⲁⲛⲛⲏⲥ· Ⲛ̅ⲧⲉ ⲛⲉⲓ̈ ⲗⲩⲭⲛⲓ̈ⲁ ϣⲱⲡⲉ ⲉⲩϫⲉⲣⲟ̅ ϩⲓ
<lb n="517"/>ⲑⲏ ⲙ̅ⲙⲟⲟⲩ· ⲉⲩⲣ̅ ⲟⲩⲟⲉⲓⲛ ⲉ ⲣⲟⲟⲩ ϣⲁⲛⲧ ⲟⲩ‐
<lb n="518"/>ⲡⲁⲣⲁⲅⲉ ⲛ̅ ⲛⲉϩⲓ̈ⲟⲟⲩⲉ ⲛ̅ ⲕⲁⲕⲉ· ⲛ̅ⲥⲉϫⲓ̈ⲧⲟⲩ ⲉ ϩⲟⲩⲛ
<lb n="519"/>ⲉ ⲧⲙⲉϩ ϣⲟⲙⲧⲉ ⲙ̅ ⲡⲉ· ⲧⲁⲓ̈ ⲛ̅ⲧ ⲁⲓ̈ⲧⲁⲁⲥ ⲛ̅ⲇⲱⲣⲉⲁⲥ‐
<lb n="520"/>ϯⲕⲟⲛ ⲙ̅ ⲡⲁ ⲙⲉⲣⲓ̈ⲧ ⲓⲱϩⲁⲛⲛⲏⲥ· ⲛ̅ⲥⲉⲕⲗⲏⲣⲟⲛⲟⲙⲉⲓ̈
<lb n="521"/>ⲛ̅ ⲛⲁⲅⲁⲑⲟⲛ ⲉⲧ ϣⲟⲟⲡ· ϩⲣⲁⲓ̈ ⲛ̅ ϩⲏⲧⲥ̅ ϣⲁ ⲉⲛϩ̅·
<lb n="522"/>Ⲛⲁⲓ̈ ⲇⲉ ⲛ̅ ⲧⲉⲣ ϥ̅ϫⲟⲟⲩ ⲛⲁⲛ ⲛ̅ϭⲓ ⲡⲥ̅ⲏ̅ⲣ̅ ⲛ̅ ⲁⲅⲁⲑⲟⲥ·
<lb n="523"/>ⲁϥⲁⲗⲉ ⲉϫⲛ̅ ⲧⲉⲕⲗⲟⲟⲗⲉ· ⲁϥⲕⲉⲗⲉⲩⲉ ⲉ ⲧⲣⲉ ⲛⲁⲗⲉ
<lb n="524"/>ⲛⲙ̅ⲙⲁϥ· ⲁϥⲉⲛⲧⲛ̅ ⲉ ⲡⲉⲥⲏⲧ· ⲁϥⲟⲩⲁϩⲛ̅ ϩⲓ̈ϫⲙ̅
<lb n="525"/>ⲡⲧⲟⲟⲩ ⲛ̅ ⲛ̅ϫⲟⲉⲓⲧ· ⲁϥⲁϩⲉ ⲣⲁⲧϥ̅ 
</pb>
<pb xml:id="16b ⲗ̅ⲃ̅"> ⲁϥϣⲗⲏⲗ ⲛⲙ̅‐ 
<lb n="526"/>ⲙⲁⲛ ⲡⲉϫⲁϥ ⲛⲁⲛ ϫⲉ ϯⲣⲏⲛⲏ ⲛⲏⲧⲛ̅· Ⲛ̅ ⲧⲉⲣ ϥ̅ϫⲉ
<lb n="527"/>ⲛⲁⲓ̈ ⲛⲁⲛ· ⲁϥⲃⲱⲕ ⲉ ϩⲣⲁⲓ̈ ⲉⲙ̅ ⲡⲏⲩⲉ· ϩⲛ̅ ⲟⲩⲛⲟϭ
<lb n="528"/>ⲛ̅ ⲉⲟⲟⲩ· ⲉⲣⲉ ⲛ̅ⲁⲅⲅⲉⲗⲟⲥ ϩⲩⲙⲛⲉⲩⲉ ⲉ ⲣⲟϥ·
<lb n="529"/>Ⲁⲗⲏⲑⲱⲥ ⲱ̅ ⲛⲁ ⲙⲉⲣⲁⲧⲉ· ⲙⲛ̅ ⲡⲉⲧ ⲧⲛ̅ⲧⲱⲛ ⲉ ⲓⲱϩⲁⲛ‐
<lb n="530"/>ⲛⲏⲥ ⲡⲃⲁⲡϯⲥⲧⲏⲥ ϩⲛ̅ ⲧⲡⲉ· ⲁⲩⲱ ϩⲓ̈ϫⲙ̅ ⲡⲕⲁϩ· ⲟⲩⲇⲉ
<lb n="531"/>ⲙⲛ̅ ⲟⲩⲟⲛ ϫⲟⲥⲉ ⲡⲁⲣⲁ ⲣⲟϥ ϩⲙ̅ ⲡⲉⲟⲟⲩ ⲕⲁⲧⲁ ⲑⲉ ⲛ̅ⲧ
<lb n="532"/>ⲁϥϫⲟⲟⲥ ⲛ̅ϭⲓ ⲡⲁⲧⲧⲁⲡⲣⲟ (sic) ⲛ̅ ⲁⲧ ϫⲓ̈ ϭⲟⲗ ⲡⲉⲭⲥ̅· Ϫⲉ
<lb n="533"/>ⲙ̅ⲡⲉ ϥⲧⲱⲟⲩⲛ ϩⲙ̅ ⲡⲉϫⲡⲟ̅ ⲛ̅ ⲛⲉϩⲓ̈ⲟⲙⲉ ⲛ̅ϭⲓ ⲡⲉⲧⲟ̅ ⲛ̅
<lb n="534"/>ⲛⲟϭ ⲉ ⲓⲱϩⲁⲛⲛⲏⲥ ⲡⲃⲁⲡϯⲥⲧⲏⲥ· ⲉⲓⲥ ϩⲏⲏⲧⲉ ⲁⲧⲉⲧⲛ̅‐
<lb n="535"/>ⲉⲓ̈ⲙⲉ ⲉ ⲡⲉⲟⲟⲩ ⲙⲛ̅ ⲡⲧⲁⲓ̈ⲟ· ⲛ̅ⲧⲁ ⲡⲛⲟⲩⲧⲉ ⲭⲁⲣⲓ̈ⲍⲉ
<lb n="536"/>ⲙ̅ⲙⲟϥ ⲛ̅ ⲓⲱϩⲁⲛⲛⲏⲥ· ⲡⲃⲁⲡϯⲥⲧⲏⲥ· Ⲛ̅ⲧⲱⲧⲛ̅ ϩⲱⲧ
<lb n="537"/>ⲧⲏⲩⲧⲛ̅ ⲁⲣⲓ̈ ⲁⲡⲁ ⲧⲟⲟⲧ ⲧⲏⲩⲧⲛ̅ ⲉ ϯⲙⲛ̅ⲧⲛⲁ ϩⲓ̈ ⲁⲅⲁⲡⲏ
<lb n="538"/>ϩⲓ̈ ⲡⲣⲟⲥⲫⲟⲣⲁ ϩⲙ̅ ⲡϥ̅ⲣⲁⲛ ⲉⲧ ⲟⲩⲁⲁⲃ· ⲧⲉⲧⲛ̅ ⲥⲟⲟⲩⲛ
<lb n="539"/>ⲱ̅ ⲛⲁ ⲥⲛⲏⲩ· ϫⲉ ⲟⲩⲗⲁⲁⲩ ⲡⲉ ⲡⲃⲓ̈ⲟⲥ ⲙ̅ ⲡⲣⲱⲙⲉ·
<lb n="540"/>ϩⲓ̈ϫⲙ̅ ⲡⲕⲁϩ·
<lb n="541"/>Ⲉϣⲱⲡⲉ ⲕⲟⲩⲱϣ ⲉ ⲟⲩϫⲁⲓ̈ ⲛⲅ̅ ⲕⲗⲏⲣⲟⲛⲟⲙⲉⲓ̈ ⲙ̅ ⲡⲱⲛϩ̅
<lb n="542"/>ϣⲁ ⲉⲛⲉϩ· ϭⲉⲡⲏ ⲛⲅ̅ ⲥⲱⲧⲉ ⲛⲅ̅ ⲥⲱⲧⲉ ⲛ̅ ⲛⲕ̅ⲛⲟⲃⲉ ϩⲛ̅
<lb n="543"/> ϩⲉⲛ
</pb>
<pb xml:id="17a ⲗ̅ⲅ̅">ⲙⲛ̅ⲧⲛⲁ· ⲁⲩⲱ ⲛⲉⲕⲁⲛⲟⲙⲓ̈ⲁ ϩⲛ̅ ϩⲉⲛⲙⲛ̅ⲧϣⲁⲛ‐
<lb n="544"/>ϩⲧⲏϥ ⲉ ϩⲟⲩⲛ ⲉⲛϩⲏⲕⲉ· ⲙⲛ̅ ⲛⲉⲧ ϣⲁⲁⲧ· Ϫⲉ ⲕⲁⲥ ⲉ
<lb n="545"/>ⲕⲛⲁⲁⲡⲟⲗⲁⲩⲉ ⲙ̅ⲙⲟⲕ ϩⲛ̅ ⲛⲁⲅⲁⲑⲟⲛ ⲉⲧ ϩⲛ̅ ⲙ̅ ⲙⲁ ⲛ̅
<lb n="546"/>ϣⲱⲡⲉ ⲙ̅ ⲡⲣⲁϣⲉ· ⲙⲛ̅ ⲡⲧⲉⲗⲏⲗ· Ⲁⲩⲱ ⲕⲁⲛ ⲁⲕⲣ̅ ⲛⲟⲃⲉ·
<lb n="547"/>ⲕⲟⲧⲕ̅ ⲛⲅ̅ ⲙⲉⲧⲁⲛⲟⲓ̈· ⲁⲩⲱ ϥⲛⲁⲕⲱ ⲛⲁⲕ ⲉ ⲃⲟⲗ ⲛ̅
<lb n="548"/>ⲛⲉⲕⲛⲟⲃⲉ· ⲟⲩⲛⲁⲏⲧ ⲅⲁⲣ ⲡⲉ ⲡⲛⲟⲩⲧⲉ· ⲁⲩⲱ ⲟⲩϣⲁⲛ
<lb n="549"/>ϩⲧⲏϥ ⲡⲉ· Ⲁⲩⲱ ⲟⲩⲙⲁⲓ̈ ⲣⲱⲙⲉ ⲡⲉ· ϣⲁϥϣⲛ̅ϩⲧⲏϥ
<lb n="550"/>ⲉϫⲛ̅ ⲛ̅ⲕⲁⲕⲓ̈ⲁ ⲛ̅ ⲛⲉⲧ ⲛⲁⲕⲧⲟⲟⲩ ⲉ ⲣⲟϥ· ϥϫⲱ ⲅⲁⲣ
<lb n="551"/>ⲙ̅ⲙⲟⲥ ϩⲓⲧⲛ̅ ⲓ̈ⲉⲍⲉⲕⲓⲏⲗ ⲡⲉ ⲡⲣⲟⲫⲏⲧⲏⲥ ϫⲉ ⲛ̅ ϯⲟⲩⲉϣ
<lb n="552"/>ⲡⲙⲟⲩ ⲁⲛ ⲙ̅ ⲡⲣⲉϥⲣ̅ⲛⲟⲃⲉ· ⲛ̅ⲑⲉ ⲉ ⲧⲣⲉ ϥⲕⲧⲟϥ ⲉ ⲃⲟⲗ
<lb n="553"/>ϩⲛ̅ ⲧⲉϥϩⲓ̈ⲏ ⲉⲑⲟⲟⲩ ⲛϥ̅ⲙⲉⲧⲁⲛⲟⲓ̈ ⲛϥ̅ⲱⲛϩ̅·
<lb n="554"/>Ⲁⲩⲱ ⲟⲛ ϫⲉ ⲣ̅ϣⲁⲛ ⲟⲩⲁⲛⲟⲙⲟⲥ ⲕⲧⲟϥ ϩⲛ̅ ⲧⲉϥⲕⲁⲕⲓ̈ⲁ·
<lb n="555"/>ⲛϥ̅ⲉⲓⲣⲉ ⲛ̅ ⲟⲩⲇⲓ̈ⲕⲁⲓ̈ⲟⲥⲩⲛⲏ· ⲛ̅ ϯⲛⲁⲣ̅ ⲡⲙⲉⲉⲩⲉ ⲁⲛ ⲛ̅
<lb n="556"/>ⲛⲉϥⲁⲛⲟⲙⲓ̈ⲁ ⲛ̅ⲧ ⲁϥⲁⲁⲩ ⲡⲉϫⲉ ⲡϫⲥ̅· ⲁⲗⲗⲁ ⲧⲇⲓ̈‐
<lb n="557"/>ⲕⲁⲓ̈ⲟⲥⲩⲛⲏ ⲉⲧ ϥ̅ⲛⲁⲁⲥ ϥⲛⲁⲱⲛϩ̅ ⲛ̅ ϩⲏⲧⲥ̅· Ϥϫⲱ ⲟⲛ
<lb n="558"/>ⲙ̅ⲙⲟⲥ ϩⲛ̅ ⲕⲉ ⲙⲁ· ϫⲉ ⲕⲧⲉ ⲧⲏⲩⲧⲛ̅ ϣⲁ ⲣⲟⲓ̈ ⲛ̅ϣⲏⲣⲉ
<lb n="559"/>ⲛ̅ⲧ ⲁⲩⲟⲩⲉ ⲉ ⲃⲟⲗ· ⲁⲩⲱ ⲁⲛⲟⲕ ϯⲛⲁⲧⲁⲗϭⲉ ⲛⲉⲧⲛ̅
<lb n="560"/> ⲟⲩⲱ
</pb>
<pb xml:id="17b ⲗ̅ⲇ̅">ϣϥ̅· ϥϫⲱ ⲟⲛ ⲙ̅ⲙⲟⲥ· ϩⲛ̅ ⲕⲉ ⲙⲁ ϫⲉ ⲛ̅ⲧ ⲁⲓⲉⲓ
<lb n="561"/>ⲁⲛ ⲉ ⲧⲉϩⲙ̅ ⲛ̅ⲇⲓ̈ⲕⲁⲓ̈ⲟⲥ· ⲁⲗⲗⲁ ⲛ̅ⲣⲉϥⲣ̅ⲛⲟⲃⲉ· ⲉⲩ‐
<lb n="562"/>ⲙⲉⲧⲁⲛⲟⲓ̈ⲁ· Ⲁⲧⲉⲧⲛ̅ⲉⲓ̈ⲙⲉ ⲱ̅ ⲛⲁⲙⲉⲣⲁⲧⲉ· ϫⲉ
<lb n="563"/>ⲛⲁⲛⲟⲩ ⲧⲙⲛ̅ⲧⲛⲁ· ⲁⲩⲱ ⲥⲥⲟⲧⲡ̅ ⲛ̅ϭⲓ ⲧⲁⲅⲁⲡⲏ· ⲙ̅ⲡⲣ̅
<lb n="564"/>ⲧⲣⲉ ⲗⲁⲁⲩ ⲙ̅ⲙⲟⲛ ⲕⲁ ⲧⲟⲟⲧϥ̅ ⲉ ⲃⲟⲗ ⲉϥϯ ⲙⲛ̅ⲧⲛⲁ
<lb n="565"/>ϩⲓ̈ ⲁⲅⲁⲡⲏ ⲛ̅ ⲛ̅ϩⲏⲕⲉ ⲙⲛ̅ ⲛⲉⲧ ⲣ̅ ϭⲣⲱϩ· ⲕⲁⲧⲁ
<lb n="566"/>ⲧⲉϥϭⲟⲙ·
<lb n="567"/>Ⲁⲩⲱ ⲟⲛ ⲛ̅ⲧⲉⲧⲛ̅ϯ ⲡⲣⲟⲥⲫⲟⲣⲁ ⲉⲛⲕ̅ⲕⲗⲏⲥⲓ̈ⲁ ϩⲙ̅ ⲡⲣⲁⲛ
<lb n="568"/>ⲛ̅ ⲛⲉⲧ ⲟⲩⲁⲁⲃ· Ⲉϫⲛ̅ ⲛⲁⲓ̈ ⲇⲉ ⲧⲏⲣⲟⲩ ⲙⲁⲣⲛ̅ ϯⲉⲟⲟⲩ
<lb n="569"/>ⲙ̅ ⲡⲛⲟⲩⲧⲉ ⲙⲛ̅ ⲡϥ̅ⲡⲣⲟⲇⲣⲟⲙⲟⲥ· ⲉⲧ ⲟⲩⲁⲁⲃ ⲓ̈ⲱϩⲁⲛ‐
<lb n="570"/>ⲛⲏⲥ ⲡⲃⲁⲡϯⲥⲧⲏⲥ· ⲁⲩⲱ ⲡⲡⲁⲣⲑⲉⲛⲟⲥ· ⲁⲩⲱ ⲡⲙⲁⲣ‐
<lb n="571"/>ⲧⲩⲣⲟⲥ· ⲁⲩⲱ ⲡⲥⲩⲅⲅⲉⲛⲏⲥ· ⲙ̅ ⲡⲉⲛϫⲥ̅ ⲓⲥ̅ ⲡⲉⲭⲥ̅·
<lb n="572"/>ⲡⲁⲓ̈ ⲛ̅ⲧⲁϥⲭⲁⲣⲓ̈ⲍⲉ ⲛⲁϥ ⲛ̅ ⲛⲓⲛⲟϭ ⲛ̅ ⲧⲁⲓ̈ⲟ̅· ⲡⲁⲓ̈ ⲉ
<lb n="573"/>ⲃⲟⲗ ϩⲓ̈ ⲧⲟⲟⲧϥ̅ ⲉⲣⲉ ⲉⲟⲟⲩ ⲛⲓ̈ⲙ ϩⲓ̈ ⲧⲁⲓ̈ⲟ ⲛⲓ̈ⲙ ⲡⲣⲉⲡⲉⲓ
<lb n="574"/>ⲛⲁϥ ⲙⲛ̅ ⲡⲉϥⲉⲓⲱⲧ ⲛ̅ⲁⲅⲁⲑⲱⲥ ⲙⲛ̅ ⲡⲉⲡⲛⲁ̅ ⲉⲧ ⲟⲩⲁⲁⲃ
<lb n="575"/>ϣⲁ ⲉⲛⲉϩ ⲛ̅ ⲉⲛⲉϩ ϩⲁⲙⲏⲛ·
<lb n="576"/><hi rend="decorative">— ··· — ··· — ··· — ··· —</hi>
<lb n="577"/><hi rend="decorative">— ··· — ··· — ··· — ··· —</hi>
</pb>