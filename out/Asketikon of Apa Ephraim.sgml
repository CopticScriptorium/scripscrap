<pb xml:id="45b">
<lb n="1"/>ⲠⲀⲤⲔⲎϮⲔⲞⲚ Ⲛ̅ ⲀⲠⲀ ⲈⲪⲢⲀⲒⲘ
<lb n="2"/>ⲤⲘⲞⲨ ⲈⲢⲞⲚ Ϥ̅Ⲑ̅
<lb n="3"/>
<lb n="4"/>Ⲡϩⲓⲥⲉ ⲁⲛⲁⲅⲕⲁⲍⲉ ⲙ̅ⲙⲟⲓ ⲉ ϣⲁϫⲉ ⲁⲩⲱ ⲧⲙⲛ̅ⲧ̅ ⲁⲧ
<lb n="5"/>ⲙ̅ⲡϣⲁ ⲉ ⲡⲉⲓⲧⲏⲙⲁ ⲛⲁⲓ̈ ⲉ ⲧⲣⲁ ⲕⲁ ⲣⲱⲓ· ⲡⲁⲗⲓⲛ
<lb n="6"/>ⲟⲛ ⲛⲉⲧⲕⲁⲥ· ⲙ̅ ⲡⲁ ϩⲏⲧ ⲃⲁⲥⲁⲛⲁⲍⲉ ⲙ̅ⲙⲟⲓ ⲉ ⲧⲣⲁ
<lb n="7"/>ϣⲁϫⲉ· ⲁⲩⲱ ⲛⲁ ⲛⲟⲃⲉ ⲉⲗⲉⲅⲭⲉ ⲉ ⲧⲣⲁ ϭⲱ· ⲉⲡⲉⲓ ⲇⲏ
<lb n="8"/>ϭⲉ ⲥⲉⲁⲙⲁϩⲧⲉ ⲙ̅ⲙⲟⲓ ϩⲓⲧⲙ̅ ⲡⲉⲥⲛⲁⲩ· ⲛⲁⲛⲟⲩⲥ ⲉ
<lb n="9"/>ⲧⲣⲁ ϣⲁϫⲉ ⲉ ϩⲟⲩⲉ ⲉ ⲧⲣⲁ ⲕⲁ ⲣⲱⲓ·
<lb n="10"/>Ϯⲛⲁϣⲁϫⲉ ϫⲉ ⲕⲁⲥ ⲉⲓⲉⲙ̅ⲧⲟⲛ ⲉ ⲃⲟⲗ ϩⲛ̅ ⲛⲉⲧⲕⲁⲥ ⲙ̅
<lb n="11"/>ⲡⲁ ϩⲏⲧ· ⲧⲁ ⲯⲩⲭⲏ ⲙⲟⲕϩ̅ ⲉ ⲣⲟⲓ ⲁⲩⲱ ⲛⲁⲃⲁⲗ·
<lb n="12"/>ϯ ⲣⲙ̅ⲉⲓⲏ ⲱ̅ ⲛⲓⲙ ⲡⲉⲧ ⲛⲁϯ ⲛ̅ⲟⲩⲙⲟⲟⲩ ⲉϫⲛ̅ ⲧⲁ ⲁⲡⲉ
<lb n="13"/>ⲁⲩⲱ ⲟⲩⲡⲩⲅⲏ ⲛ̅ ⲣⲙ̅ⲉⲓⲏ· 
</pb>
<pb xml:id="46a ϥ̅ⲁ̅"> ⲉϫⲛ̅ ⲛⲁ ⲃⲁⲗ ⲛ̅ⲧⲁⲣⲓⲙⲉ· 
<lb n="14"/>ⲙ̅ ⲡⲉϩⲟⲟⲩ ⲙⲛ̅ ⲧⲉⲩϣⲏ ⲉ ⲧⲃⲉ ⲛ̅ ⲥⲁϣ ⲛ̅ ⲧⲁ ⲯⲩⲭⲏ
<lb n="15"/>ⲉ ⲧⲃⲉ ⲑⲉ ⲛ̅ⲧⲁ ⲡϣⲁϫⲉ ⲛ̅ ⲧⲕⲁⲑⲏⲅⲏⲥⲓⲥ ⲗⲟ ⲉϥϭⲙ̅ϭⲟⲙ
<lb n="16"/>ϩⲛ̅ ⲛⲉⲛⲕⲁⲓⲣⲟⲥ· ⲁⲩⲱ ⲛ̅ⲑⲉ ⲉⲧⲛ̅ⲟ̅ ⲛ̅ ⲁⲧ ⲥⲟⲟⲩⲛ ϫⲉ
<lb n="17"/>ⲁ ⲛⲉⲛⲛⲟⲃⲉ ⲁϣⲁⲓ· Ⲧⲙⲛ̅ⲧ̅ϫⲁⲥⲓϩⲏⲧ ⲅⲁⲣ ⲕⲱ ⲙ̅ⲙⲟⲛ·
<lb n="18"/>ⲁⲛ ⲉ ⲉⲓ̈ⲙⲉ ⲉ ⲛⲉⲧ ϩⲓ ϫⲱⲛ ϫⲉ ⲕⲁⲥ ⲉⲛⲉⲗⲟ ⲉⲛⲣ̅ⲛⲟⲃⲉ·
<lb n="19"/>ⲛⲉⲣⲉ ⲧⲕⲁⲑⲏⲅⲏⲥⲓⲥ· ⲙⲛ̅ ⲡϣⲁϫⲉ ⲛ̅ⲧⲉ ⲥⲃⲱ ⲛ̅ ⲛⲉⲛ‐
<lb n="20"/>ⲉⲓⲟⲟⲧⲉ ⲣ̅ ⲟⲩⲟⲉⲓⲛ ⲉ ⲃⲟⲗ ⲡⲉ ⲛ̅ⲑⲉ ⲛ̅ ⲛ̅ⲣⲉϥⲣ̅ ⲟⲩⲟⲉⲓⲛ
<lb n="21"/>ⲛ̅ ⲧⲡⲉ ⲉ ⲃⲟⲗ ϫⲉ ⲥⲉⲡⲟⲗⲩⲧⲉⲩⲉ ϩⲙ̅ ⲡⲟⲗⲩϯⲁ ⲛⲓⲙ
<lb n="22"/>ⲁⲛⲁⲛⲟⲩϥ· ⲙⲁⲗⲓⲥⲧⲁ ⲉⲣⲉ ⲛⲉⲧ ⲙ̅ⲙⲁⲩ ϩⲛ̅ ⲧⲙⲏⲏⲧⲉ
<lb n="23"/>ⲛ̅ ϩⲉⲛⲥⲟⲩⲣⲉ· ⲙⲛ̅ ϩⲉⲛⲁⲣⲟⲟⲩⲉ ⲉⲓϣⲁϫⲉ ⲉ ⲛ̅ϩⲗ̅ⲗⲏⲛ
<lb n="24"/>ⲙⲛ̅ ⲛ̅ϩⲁⲓⲣⲉϯⲕⲟⲥ ⲉⲧ ϣⲟⲟⲡ ϩⲛ̅ ⲛⲉⲩⲟⲩⲟⲉⲓϣ· ⲛ̅ⲧⲟⲟⲩ
<lb n="25"/>ⲇⲉ ⲉⲩⲧⲁⲓⲏⲩ ⲛ̅ⲑⲉ ⲛ̅ ϩⲉⲛⲱⲛⲉ ⲙ̅ ⲙⲉ ⲉ ⲛⲁϣⲉ ⲥⲟⲩⲛ̅‐
<lb n="26"/>ⲧⲟⲩ· ⲁⲩⲱ ⲟⲛ ϩⲓⲧⲛ̅ ⲛⲉⲩϣⲁϫⲉ ⲙ̅ ⲙⲉ ⲙⲛ̅ ⲛⲉⲩ‐
<lb n="27"/>ⲡⲟⲗⲩϯⲁ ⲛⲉⲣⲉ ⲛⲉⲩϫⲁϫⲉ ⲙⲛ̅ ⲛⲉⲧ ⲙⲟⲥⲧⲉ ⲙ̅ⲙⲟⲟⲩ
<lb n="28"/>ⲕⲱϩ ⲉ ⲣⲟⲟⲩ· ⲛⲓⲙ ⲅⲁⲣ ⲡⲉⲧ ⲛⲁⲛⲁⲩ ⲉ ⲡⲉⲩⲑⲃ̅ⲃⲓⲟ
<lb n="29"/>ⲛϥ̅ ⲧⲙ̅ ϣⲛ̅ ϩⲧⲏϥ ⲏ̅ ⲛⲓⲙ ⲡⲉⲧ ⲛⲁⲛⲁⲩ ⲉ ⲣⲟⲟⲩ ϩⲛ̅
<lb n="30"/>ⲧⲉⲩⲙⲛ̅ⲧⲣⲙ̅ⲣⲁϣ ⲙⲛ̅ ⲡⲉⲩⲥϭⲣⲁϩⲧ̅ ⲛϥ̅ ⲧⲙ̅ ⲁⲡⲟⲣⲉⲓ·
<lb n="31"/>ⲛⲓⲙ ⲡⲉⲧ ⲛⲁⲛⲁⲩ ⲉ ⲧⲉⲩⲙⲛ̅ⲧ̅ⲙⲁⲥϩⲟⲙⲛ̅ⲧ̅ ⲉⲙⲉϥ‐
<lb n="32"/>ⲙⲟⲥⲧⲉ ⲡⲕⲟⲥⲙⲟⲥ· ⲛⲓⲙ ⲛ̅ⲣϥ̅ⲧⲱⲣⲡ̅ ⲏ̅ ⲛ̅ϫⲁⲥⲓϩⲏⲧ
<lb n="33"/>ⲡⲉⲧ ⲛⲁⲛⲁⲩ ⲉ ⲧⲙⲛ̅ⲧ̅ⲥⲉⲙⲛⲟⲥ ⲙ̅ ⲡⲉⲩⲃⲓⲟⲥ ⲉⲙⲉϥ‐
<lb n="34"/> ⲡⲱ
</pb>
<pb xml:id="46b ϥ̅ⲃ̅">ⲱⲛⲉ ⲉ ⲡⲉⲧ ⲥⲟⲩⲧⲱⲛ· ⲛⲓⲙ ⲙ̅ ⲡⲟⲣⲛⲟⲥ ⲏ̅ ⲉϥ‐
<lb n="35"/>ϫⲁϩⲙ̅ ⲡⲉⲧ ⲉϥϣⲁϥⲛⲁⲩ ⲉ ⲣⲟⲟⲩ ⲉⲩⲁϩ ⲉ ⲣⲁⲧⲟⲩ ⲉ
<lb n="36"/>ⲡⲉϣⲗⲏⲗ· ⲡⲉⲧⲉ ⲙ̅ⲡ ϥ̅ϣⲱⲡⲉ ⲛ̅ ϣⲁⲩ ⲁⲩⲱ ⲉϥ‐
<lb n="37"/>ⲟⲩⲁⲁⲃ· ⲛⲓⲙ ⲛ̅ ⲣⲉϥϭⲱⲛⲧ̅ ⲏ̅ ⲛ̅ ϩⲏⲧ ϣⲏⲙ ⲉϥⲛⲁ‐
<lb n="38"/>ⲁⲡⲁⲛⲧⲁ ⲉ ⲣⲟⲟⲩ· ⲉⲙⲉϥⲡⲱⲛⲉ ⲛ̅ⲧⲉⲩⲛⲟⲩ ⲉⲩⲙⲛ̅ⲧ̅‐
<lb n="39"/>ⲣⲙ̅ⲣⲁϣ· ⲁ ⲛⲉⲧ ⲙ̅ⲙⲁⲩ ⲁⲅⲱⲛⲓⲍⲉ ϩⲙ̅ ⲡⲉⲓ ⲙⲁ·
<lb n="40"/>ⲁⲩⲧⲉⲗⲏⲗ ⲙ̅ⲙⲟⲟⲩ ϩⲙ̅ ⲡⲙⲁ ⲛ̅ ⲛ̅ϣⲁ ⲉⲛⲉϩ· ⲁ
<lb n="41"/>ⲡⲛⲟⲩⲧⲉ ϫⲓ ⲉⲟⲟⲩ ⲛ̅ϩⲏⲧⲟⲩ·
<lb n="42"/>Ⲁⲩⲱ ⲁϩⲁϩ ⲛ̅ⲣⲱⲙⲉ ϫⲓ ⲕⲱⲧ ⲉ ⲃⲟⲗ ϩⲓ ⲧⲟⲟⲧⲟⲩ· ⲧⲛ̅‐
<lb n="43"/>ⲕⲁⲑⲏⲅⲏⲥⲓⲥ ⲇⲉ ⲁⲛⲟⲛ ⲁⲥⲗⲟ ⲉⲥⲙⲟⲟϣⲉ ϩⲓ ϩⲉⲛϩⲓⲟⲟⲩⲉ
<lb n="44"/>ⲉⲩⲥⲟⲩⲧⲱⲛ ⲁⲥⲙⲟⲟϣⲉ ϩⲓ ϩⲉⲛϩⲓⲟⲟⲩⲉ ⲉⲩⲙⲟⲕϩ̅ ⲁⲩⲱ
<lb n="45"/>ⲉⲩϩⲟⲥⲉ· ⲙⲛ̅ ⲗⲁⲁⲩ ⲅⲁⲣ ⲛ̅ⲣⲱⲙⲉ ϫⲓⲛ ⲙ̅ ⲡⲉⲓ ⲛⲁⲩ
<lb n="46"/>ⲕⲱ ⲛ̅ⲥⲱϥ ⲛ̅ ⲛϥ̅ⲭⲣⲏⲙⲁ ⲉ ⲧⲃⲉ ⲡⲛⲟⲩⲧⲉ· ⲁⲩⲱ ⲙⲛ̅
<lb n="47"/>ⲗⲁⲁⲩ ⲉϥⲁⲡⲟⲧⲁⲥⲥⲉ ⲉ ⲧⲃⲉ ⲡⲱⲛϩ̅ ϣⲁ ⲉⲛⲉϩ· ⲙⲛ̅
<lb n="48"/>ⲣⲙ̅ⲣⲁϣ ϫⲓⲛ ⲙ̅ ⲡⲉⲓ ⲛⲁⲩ ⲟⲩⲇⲉ ⲙⲛ̅ ⲣⲱⲙⲉ ⲉϥⲑⲃ̅‐
<lb n="49"/>ⲃⲓⲏⲩ· ⲙⲛ̅ ⲣⲱⲙⲉ ⲉϥϥⲓ ⲉ ⲣⲟϥ ϫⲓⲛ ⲙ̅ ⲡⲉⲓ ⲛⲁⲩ
<lb n="50"/>ⲉⲩⲥⲱϣ ⲙ̅ⲙⲟϥ· ⲟⲩⲇⲉ ⲙⲛ̅ ⲗⲁⲁⲩ ⲉϥϥⲓ ⲉ ⲣⲟϥ·
<lb n="51"/>ⲉⲩⲛⲟϭⲛⲉϭ ⲙ̅ⲙⲟϥ· ⲁⲛϣⲱⲡⲉ ⲅⲁⲣ ⲧⲏⲣⲛ̅ ⲉ ⲙⲛ̅
<lb n="52"/>ⲁⲓⲥⲑⲏⲥⲓⲥ ⲛ̅ ϩⲏⲧⲛ̅· ⲁⲛⲟⲛ ⲧⲏⲣⲛ̅ ⲁⲛⲣ̅ ⲣⲉϥϭⲱⲛⲧ̅
<lb n="53"/>ⲁⲛⲣ̅ ⲣϥ̅ϫⲛⲁⲁⲩ· ⲁⲛⲣ̅ ⲣⲉϥⲕⲱϩ· ⲁⲛⲟⲛ ⲧⲏⲣⲛ̅ ⲁⲛⲣ̅
<lb n="54"/>ϫⲁⲥⲓϩⲏⲧ· ⲁⲛϣⲓⲛⲉ ⲛ̅ⲥⲁ ϩⲉ̅ϩⲃ̅ⲥⲱ (sic) ⲉⲩⲧⲁⲓⲏⲩ· ⲁⲩⲱ
<lb n="55"/>ⲉⲩⲧⲥⲁⲛⲏⲩ· ⲉⲛⲟ ⲛ̅ϣⲟⲩϣⲟ· ⲉⲛⲟ ⲙ̅ ⲙⲁⲓ ⲉⲟⲟⲩ ⲉϥ‐
<lb n="56"/> ϣⲟⲩⲉⲓⲧ· ⲉⲛⲟ ⲙ̅ⲙⲁⲓ ⲧⲛ̅ⲙⲟⲧⲛⲥ̅· ⲡⲉⲧ ⲛⲏⲩ 
</pb>
<pb xml:id="47a ϥ̅ⲅ̅"> ⲅⲁⲣ ⲉ
<lb n="57"/>ϩⲟⲩⲛ ⲉ ⲛⲉⲥⲛⲏⲩ ⲉ ⲡⲙⲁ ⲉ ⲧⲣⲉⲩⲕⲁⲑⲏ (sic) ⲙ̅ⲙⲟϥ ⁛—
<lb n="58"/>ϥⲟⲩⲱϣ ⲉ ⲕⲁⲑⲏⲅⲉⲓ ⲛ ϩⲉⲛⲕⲟⲟⲩⲉ· Ϥⲟⲩⲱϣ ⲉ ϯ ⲥⲃⲱ
<lb n="59"/>ⲙ̅ⲡⲁⲧ ⲉϥⲧⲥⲁⲃⲟ ϩⲟⲗⲱⲥ ⲉ ⲧⲉⲥⲃⲱ ⁛— ϥⲟⲩⲱϣ ⲉ ϯ ⲛⲟ‐
<lb n="60"/>ⲙⲟⲥ· ⲙ̅ⲡⲁⲧ ⲉϥⲧⲥⲁⲃⲟ ϩⲟⲗⲱⲥ ⲉ ⲡⲛⲟⲙⲟⲥ ⁛— ϥⲟⲩⲱϣ ⲉ
<lb n="61"/>ⲣ̅ ⲫⲓⲗⲟⲥⲟⲫⲟⲥ ⲙ̅ⲡⲁⲧ ⲉϥⲧⲥⲁⲃⲟ ⲉ ⲡⲥⲩⲗⲗⲁⲃⲏ· ϥⲟⲩⲱϣ
<lb n="62"/>ⲉ ⲧⲣⲉ ⲩϩⲩⲡⲟⲧⲁⲥⲥⲉ ⲛⲁϥ· ⲙ̅ⲡⲁⲧ ϥ̅ⲧⲥⲁⲃⲟ ⲉ ϩⲩⲡⲟⲧⲁⲥ‐
<lb n="63"/>ⲥⲉ ⁛— ϥⲟⲩⲱϣ ⲉ ⲕⲉⲗⲉⲩⲉ ⲙ̅ⲡⲁⲧ ϥ̅ⲧⲥⲁⲃⲟ ⲉ ⲕⲉⲗⲉⲩⲉ
<lb n="64"/>ⲛⲁϥ· ⲡⲉ ⲛⲧⲁϥⲁⲓⲁⲓ ϩⲛ̅ ⲑⲏⲗⲓⲕⲓⲁ· ϥⲟⲩⲉϩⲥⲁϩⲛⲉ· ϩⲛ̅
<lb n="65"/>ⲟⲩⲉⲝⲟⲩⲥⲓⲁ· ⲡϣⲏⲣⲉ ⲇⲉ ϣⲏⲙ ϥⲟⲩⲱϩⲙ̅ ⲁⲩⲱ ϥⲁⲛ‐
<lb n="66"/>ϯⲗⲉⲅⲉ· ⲣ̅ϣⲁⲛ ⲟⲩⲣⲙ̅ⲙⲁⲟ ⲉⲓ ⲉ ϩⲟⲩⲛ ⲉ ⲛⲉⲥⲛⲏⲩ ϥⲁ‐
<lb n="67"/>ⲡⲁⲓⲧⲉⲓ ⲙ̅ⲙⲟⲛ ⲛ̅ ⲟⲩϩⲟⲩⲉⲧⲁⲓⲟ· ⲣ̅ϣⲁⲛ Ⲟⲩϩⲏⲕⲉ· ⲉⲓ ⲉ
<lb n="68"/>ϩⲟⲩⲛ ⲉϥϣⲓⲛⲉ ⲛ̅ⲥⲁ ⲟⲩⲙⲟⲧⲛⲥ̅ ⲉⲛϥ̅ⲥⲟⲟⲩⲛ ⲙ̅ⲙⲟⲥ ⲁⲛ·
<lb n="69"/>ⲉϣⲱⲡⲉ ⲟⲩⲣ̅ⲅⲁⲧⲏⲥ ⲡⲉ ϩⲙ̅ ⲡⲕⲟⲥⲙⲟⲥ· ϣⲁϥⲫⲓⲗⲟ‐
<lb n="70"/>ⲕⲁⲗⲉⲓ ⲙ̅ ⲡⲉϥⲥⲱⲙⲁ· ⲉⲧⲣϥ̅ϣⲱⲡⲉ ⲉϥⲥⲗⲕ̅ⲗⲱⲕ ⲁⲩⲱ
<lb n="71"/>ⲛϥ̅ⲧⲏⲏⲃⲉ ⲉ ⲧⲣⲉ ⲩϣⲱⲡⲉ ⲉⲩⲕⲓⲱⲟⲩ·
<lb n="72"/>Ⲱ̅ ⲛⲁⲥⲛⲏⲩ ⲙ̅ ⲙⲉⲣⲓⲧ ⲛⲓⲙ ⲡⲉⲧⲉ ⲛϥ̅ⲛⲁⲣⲓⲙⲉ ⲛⲓⲙ
<lb n="73"/>ⲉϥϭⲱϣⲧ̅ ⲛ̅ⲥⲁ ⲧⲛ̅ⲕⲁⲑⲏⲅⲏⲥⲓⲥ ⲉⲛⲥ̅ϫⲓⲟⲩⲱ ⲁⲛ· ⲛⲉ
<lb n="74"/>ⲛⲧⲁⲩⲁⲡⲟⲧⲁⲥⲥⲉ ⲙ̅ ⲡⲕⲟⲥⲙⲟⲥ ⲥⲉⲙⲉⲉⲩⲉ ⲟⲛ ⲉ ⲛⲁ
<lb n="75"/>ⲡⲕⲟⲥⲙⲟⲥ· ⲁⲩⲱ ⲥⲉⲟⲩⲁϣⲟⲩ ⲛ̅ ϩⲟⲩⲟ ⲛⲉⲧ ϫⲱ ⲙ̅‐
<lb n="76"/>ⲙⲟⲥ ϫⲉ ⲁⲛⲁⲡⲟⲧⲁⲥⲥⲉⲓ ⲛ̅ ⲛⲁ ⲡⲕⲁϩ ⲥⲉⲭⲣⲱ ⲙⲁⲗ‐
<lb n="77"/>ⲗⲟⲛ ⲛ̅ ⲛⲁ ⲡⲕⲁϩ ⲛⲉⲧ ϫⲱ ⲙ̅ⲙⲟⲥ ⲉ ⲣⲟⲟⲩ ϫⲉ ⲁⲛⲟⲛ
<lb n="78"/>ϩⲉⲛⲡⲛ̅ⲓ̅ⲕⲟⲥ· ⲥⲉⲙⲉⲉⲩⲉ ⲉ ⲛⲁ ⲧⲥⲁⲣⲝ̅ ϩⲛ̅ ⲛⲉⲩⲙⲉⲉⲩⲉ
<lb n="79"/>ⲛ̅ ϩⲏⲧ· ⲛ̅ⲧⲛ̅ⲥⲟⲟⲩⲛ ⲁⲛ ⲱ̅ ⲛⲉⲥⲛⲏⲩ ⲉ ⲡϩⲱⲃ ⲛ̅ⲧⲁⲩ‐
<lb n="80"/>ⲧⲁϩⲙⲉⲛ ⲉ ⲣⲟϥ· Ⲛ̅ⲧⲛ̅ⲥⲟⲟⲩⲛ ⲁⲛ ⲱ̅ ⲛⲁⲙⲉⲣⲁⲧⲉ·
<lb n="81"/>ⲉ ⲡⲧⲁⲓⲟ ⲛ̅ⲧⲁⲛⲉⲓ ⲉ ϩⲟⲩⲛ ⲉ̅ ⲣⲟϥ· ⲛ̅ⲧⲁⲩⲧⲁϩⲙⲛ̅
<lb n="82"/> ⲉⲩⲉⲅⲕⲣⲁϯⲁ 
</pb>
<pb xml:id="47b ϥ̅ⲇ̅"> ⲁⲩⲱ ⲧⲛ̅ϣⲓⲛⲉ ⲛ̅ⲥⲁ ϩⲉⲛϭⲓⲛⲟⲩⲱⲙ·
<lb n="83"/>ⲉⲩϣⲟⲟⲃⲉ· ⲛ̅ⲧⲁⲛⲉⲓ ⲉ ϩⲟⲩⲛ ⲉⲩⲕⲱ ⲕⲁ ϩⲏⲩ· ⲁⲩⲱ
<lb n="84"/>ⲧⲛ̅ϥⲓ ⲣⲟⲟⲩϣ ⲉ ϩⲉⲛϩⲃ̅ⲥⲱ ⲉⲩⲧⲁⲓⲏⲩ ϩⲛ̅ ⲟⲩⲧⲥⲁⲛⲟ·
<lb n="85"/>ⲛ̅ⲧⲁⲛⲉⲓ ⲉ ϩⲟⲩⲛ ⲉ ϣⲡ̅ ϩⲓⲥⲉ ⲙⲛ̅ ⲡⲉⲛϫⲥ̅· ⲁⲩⲱ
<lb n="86"/>ⲧⲛ̅ϣⲓⲛⲉ ⲛ̅ⲥⲁ ⲧⲛ̅ⲙⲟⲧⲛⲥ̅ ϩⲛ̅ ϩⲱⲃ ⲛⲓⲙ·
<lb n="87"/>Ⲛ̅ⲧⲁⲛⲉⲓ ⲉ ϩⲟⲩⲛ ⲉ ϩⲩⲡⲟⲧⲁⲥⲥⲉ· ⲁⲩⲱ ⲧⲛ̅ⲟⲩⲱϩⲙ̅ ⲧⲏⲣⲛ̅
<lb n="88"/>ⲧⲛ̅ⲟ̅ ⲛ̅ ⲁⲧ ⲥⲱⲧⲙ̅ ⲧⲏⲣⲛ̅· ⲛ̅ⲧⲁⲩⲧⲁϩⲙⲉⲛ ⲉⲩⲙⲛ̅ⲧ̅ⲣⲙ̅‐
<lb n="89"/>ⲣⲁϣ ⲙⲛ̅ ⲟⲩⲥϭⲣⲁϩⲧ̅ ⲙⲛ̅ ⲟⲩⲉⲡⲓⲥⲧⲏⲙⲉⲓ· ⲁⲩⲱ ⲧⲛ̅ⲟ ⲛ̅
<lb n="90"/>ⲁⲅⲣⲓⲟⲥ ⲉ ϩⲟⲩⲛ ⲉ ⲛⲉⲛⲉⲣⲏⲩ· ⲧⲛ̅ⲱϣ ⲁⲗⲗⲁ ⲧⲛ̅ⲛⲟⲓ ⲁⲛ
<lb n="91"/>ⲛ̅ ⲛⲉⲧⲛ̅ⲱϣ ⲙ̅ⲙⲟⲟⲩ ⁛— ⲧⲛ̅ⲥⲱⲧⲙ̅ ⲁⲩⲱ ⲛ̅ϣⲁϫⲉ ⲃⲏⲕ
<lb n="92"/>ⲁⲛ ⲉ ϩⲟⲩⲛ ⲉⲛⲙ̅ⲙⲁⲁϫⲉ ⲙ̅ ⲡⲉⲛϩⲏⲧ ⁛ ⲣ̅ϣⲁⲛ ⲟⲩ‐
<lb n="93"/>ⲣⲱⲙⲉ· ⲉⲓ̈ ⲉϫⲛ̅ ⲟⲩⲣϥ̅ⲙⲟⲟⲩⲧ ϩⲓ ⲧⲉϩⲓⲏ ϣⲁⲣⲉ
<lb n="94"/>ⲡⲉϥϩⲟ ϣⲓⲃⲉ ⲛ̅ⲧⲉ ⲡϥ̅ϩⲏⲧ ϣⲧⲟ[ⲣ]ⲧⲣ̅· ⲁⲛⲟⲛ ϩⲱⲱⲛ
<lb n="95"/>ⲧⲛ̅ⲛⲁⲩ ⲁⲩⲱ ⲧⲛ̅ⲥⲱⲧⲙ̅ ⲛ̅ϣⲁϫⲉ ⲛ̅ ⲛⲁⲡⲟⲥⲧⲟⲗⲟⲥ
<lb n="96"/>ⲛ̅ⲧⲁ ⲙⲟⲟⲩⲧⲟⲩ ⲙⲛ̅ ⲛⲉⲡⲣⲟⲫⲏⲧⲏⲥ ⲛ̅ⲧⲁⲩⲟⲩⲁⲥⲧⲟⲩ
<lb n="97"/>ⲁⲩϩⲓⲱⲛⲉ ⲉ ⲣⲟⲟⲩ· ⲉ ⲡⲙⲁ ⲛ̅ⲧⲛ̅ⲣⲓⲙⲉ ⲛ̅ⲧⲛ̅ⲁϣⲁ‐
<lb n="98"/>ϩⲟⲙ· ⲧⲛ̅ⲥⲱⲃⲉ ⲁⲩⲱ ⲧⲛ̅ϫⲏⲣ ⲛ̅ⲧⲛ̅ⲁⲓⲥⲑⲁⲛⲉ ⲁⲛ ϩⲟ‐
<lb n="99"/>ⲗⲟⲥ ⁛—
<lb n="100"/>Ⲧⲛ̅ⲥⲱⲧⲙ̅ ⲙ̅ ⲙⲏⲏⲛⲉ ϫⲉ ⲡⲗⲟⲅⲟⲥ ⲙ̅ ⲡⲛⲟⲩⲧⲉ ⲁⲩⲇⲓⲱ‐
<lb n="101"/>ⲕⲉⲓ ⲙ̅ⲙⲟϥ· ⲁⲩⲥⲟϣϥ̅ ⲁⲩⲫⲣⲁⲅⲉⲗⲗⲟⲩ ⲙ̅ⲙⲟϥ·
<lb n="102"/>ⲁⲩⲁϣⲧϥ̅ ⲉⲩϣⲉ· ⲁⲩⲥ⳨ⲟⲩ ⲙ̅ⲙⲟϥ· ⲁⲩⲕⲟⲛⲥϥ̅ ⲁⲩ‐
<lb n="103"/>ⲙⲟⲟⲩⲧϥ̅ ⲉ ⲁϥⲙⲟⲩ ⲉ ⲧⲃⲉ ⲛⲉⲛⲛⲟⲃⲉ· ⲁⲩⲱ ϩⲓ ⲛⲁⲓ 
</pb>
<pb xml:id="48a ϥ̅ⲉ̅">
<lb n="104"/> ⲟⲛ ⲛ̅ⲧⲛ ⲣ̅ ϩⲟⲧⲉ ⲁⲛ ⲁⲗⲗⲁ ⲡⲉⲛϩⲏⲧ ⲥⲟⲣⲙ̅ ⲉ ⲃⲟⲗ·
<lb n="105"/>ⲁⲩⲱ ⲧⲛ̅ⲟ ⲛ̅ ⲁⲙⲉⲗⲏⲥ· ⲛ̅ⲥⲱⲃⲉ ϩⲛ̅ ⲛⲉⲛⲣⲟⲟⲩϣ· ⲙ̅ⲡⲉ
<lb n="106"/>ⲡⲣⲏ ⲉϣϥⲓ ⲉ ⲣⲟϥ ⲉⲩⲥⲱϣ ⲙ̅ ⲡϥ̅ϫⲥ̅ ⲁϥⲗⲩⲡⲉⲓ ⲁϥⲕⲧⲉ
<lb n="107"/>ⲡⲉϥⲟⲩⲟⲉⲓⲛ· ⲉⲩⲕⲁⲕⲉ ⲁⲛⲟⲛ ϩⲱⲱⲛ ⲛ̅ⲧⲛ̅ⲟⲩⲱϣ ⲁⲛ ⲉ
<lb n="108"/>ⲕⲧⲉ ⲡⲉⲛϩⲏⲧ ⲉ ⲃⲟⲗ ϩⲙ̅ ⲡⲕⲁⲕⲉ ⲉ ⲡⲟⲩⲟⲉⲓⲛ· ⲡⲕⲁⲧⲁ‐
<lb n="109"/>ⲡⲉⲧⲁⲥⲙⲁ ⲙ̅ ⲡϥ̅ⲣ̅ⲡⲉ ⲙ̅ⲡ ⲉϥⲣ̅ ⲗⲁⲁⲩ ⲛ̅ ⲛⲟⲃⲉ ⲁϥⲡⲱϣ
<lb n="110"/>ⲉ ⲧϥ̅ⲙⲏⲏⲧⲉ· ⲁⲛⲟⲛ ϩⲱⲱⲛ ⲛ̅ⲧⲛ̅ⲟⲩⲱϣ ⲁⲛ ⲉ ⲕⲓ̈ⲙ ⲉ
<lb n="111"/>ⲡⲛ̅ϩⲏⲧ ⲛ̅ⲧⲛ̅ⲣⲓⲙⲉ ⲉ ⲧⲃⲉ ⲛⲉⲛⲛⲟⲃⲉ ⲙ̅ⲙⲓⲛ ⲙ̅ⲙⲟⲛ·
<lb n="112"/>Ϣⲁⲣⲉ ⲡⲕⲁϩ ⲕⲓⲙ ⲛ̅ϩⲁϩ ⲛ̅ⲥⲟⲡ ϩⲁ ⲡⲉⲥⲏⲧ ⲙ̅ⲙⲟⲛ·
<lb n="113"/>ⲁⲩⲱ ϣⲁϥⲥⲧⲱⲧ ⲛ̅ ⲛⲁϩⲣⲙ̅ ⲡϩⲟ ⲙ̅ ⲡϫⲥ̅· ⲁⲛⲟⲛ ϩⲱⲱⲛ
<lb n="114"/>ⲛ̅ⲧⲛ̅ⲣ̅ ϩⲟⲧⲉ ⲁⲛ ⲉⲛⲟ ⲛ̅ ⲁⲧ ⲥⲱⲧⲙ̅ ⲛ̅ⲥⲁ ⲡϫⲟⲉⲓⲥ·
<lb n="115"/>Ⲁ ⲡⲕⲁϩ ⲟⲩⲱⲛ ⲁϥⲱⲕⲙ̅ ⲛ̅ ϩⲉⲛⲡⲟⲗⲓⲥ· ⲁϥϩⲱⲃⲥ̅ ⲉ
<lb n="116"/>ⲃⲟⲗ ⲉ ϫⲱⲟⲩ· ⲉ ⲧⲃⲉ ⲧⲟⲣⲅⲏ ⲙ̅ ⲡⲛⲟⲩⲧⲉ· ⲁⲩⲱ ⲛ̅
<lb n="117"/>ⲧⲉⲓ ϩⲉ ⲟⲛ ⲙ̅ⲡ ⲛ̅ⲣ̅ ϩⲟⲧⲉ· ⲁ ⲡⲣⲏ ⲣ̅ ⲉⲃⲏ ⲛ̅ϩⲁϩ ⲛ̅
<lb n="118"/>ⲥⲟⲡ· ⲁⲩⲱ ⲁϥⲣ̅ ⲕⲁⲕⲉ ϩⲛ̅ ⲧⲡⲁϣⲉ ⲙ̅ ⲡⲉϩⲟⲟⲩ· ⲁ
<lb n="119"/>ⲡⲕⲁⲕⲉ ϩⲟⲃⲥⲛ̅ ⲙ̅ ⲡⲛⲁⲩ ⲙ̅ ⲙⲉⲉⲣⲉ· Ⲛ ⲧⲉⲓ ϩⲉ ⲟⲛ
<lb n="120"/>ⲙ̅ⲡ ⲛ̅ⲣ̅ ϩⲟⲧⲉ ⲙ̅ⲡⲉ ⲡⲛ̅ϩⲏⲧ ⲁⲓⲥⲑⲁⲛⲉ· ⲟⲩⲇⲉ ⲙ̅ⲡ
<lb n="121"/>ⲉ ⲛϣⲧⲟⲣⲧⲣ̅· Ⲁⲙ ⲡⲟⲗⲩⲙⲟⲥ ⲛ̅ ⲙ̅ ⲡⲣ̅ⲥⲱⲥ ⲙⲛ̅ ⲛ̅ ⲕⲉ
<lb n="122"/>ⲃⲁⲣⲃⲁⲣⲟⲥ· ⲁⲩϩⲱⲧⲃ̅ ⲛ̅ ⲛ̅ⲣⲱⲙⲉ ⲁⲩⲱ ⲁⲩϩⲱⲗ ⲛ̅
<lb n="123"/> ⲛⲉⲭⲱⲣⲁ· ⲁⲩⲉⲣⲏ̅ⲙⲟⲩ ⲙ̅ 
</pb>
<pb xml:id="48b ϥ̅ⲋ̅"> ⲡⲕⲁϩ· ⲁⲩⲡⲱϩⲧ̅ ⲉ ⲃⲟⲗ ⲛ̅
<lb n="124"/>ϩⲉⲛⲥⲛⲱⲱϥ ⲉⲛⲁϣⲱⲟⲩ ϫⲉ ⲉⲛⲁⲛⲁⲩ ⲛ̅ⲧⲛ̅ⲣ̅ ϩⲟⲧⲉ ⲛ̅ⲧⲛ̅‐
<lb n="125"/>ⲡⲱⲧ ⲉ ⲣⲁⲧϥ̅ ⲙ̅ ⲡⲛⲟⲩⲧⲉ ϩⲛ̅ ⲟⲩⲣⲓⲙⲉ ⲙⲛ̅ ⲟⲩⲙⲉ‐
<lb n="126"/>ⲧⲁⲛⲟⲓⲁ· ⲉϫⲛ̅ ⲛⲁⲓ ⲟⲛ· Ⲙ̅ⲡⲉ ⲛⲕⲧⲟⲛ ⲉ ⲃⲟⲗ ϩⲛ̅
<lb n="127"/>ⲛⲉⲛⲥⲙⲟⲧ ⲉⲑⲟⲟⲩ· ⲱ̅ ⲛⲉⲥⲛⲏⲩ ⲙⲁⲣⲛ̅ⲙⲉⲧⲁⲛⲟⲉⲓ·
<lb n="128"/>ⲙⲏⲡⲟⲧⲉ ⲛ̅ⲧⲉ ⲧⲟⲣⲅⲏ ⲙ̅ ⲡⲛⲟⲩⲧⲉ ⲉⲓ ⲉ ϫⲱⲛ ⁛—
<lb n="129"/>Ⲱ̅ ⲛⲉⲥⲛⲏⲩ ⲙⲁⲣⲛ̅ⲡⲁϩⲧⲛ̅ ⲛ̅ⲧⲛ̅ⲣⲓⲙⲉ ϫⲉ ⲕⲁⲥ ⲉⲛⲁⲣ̅ ⲃⲟⲗ
<lb n="130"/>ⲉ̅ ⲧⲟⲣⲅⲏ ⲙ̅ ⲡⲛⲟⲩⲧⲉ ⲛϥ̅ⲕⲱ ⲛⲁⲛ ⲉ ⲃⲟⲗ ϫⲉ ⲁⲛϯ‐
<lb n="131"/>ⲛⲟⲩϭⲥ̅ ⲛⲁϥ·
<lb n="132"/>Ⲱ̅ ⲛⲉⲥⲛⲏⲩ ⲙⲁⲣⲛ̅ⲑⲃ̅ⲃⲓⲟ ⲛ̅ ⲛⲉⲛⲯⲩⲭⲏ ϩⲛ̅ ϩⲉⲛⲛⲏⲥϯⲁ·
<lb n="133"/>ⲙⲛ̅ ϩⲉⲛⲙⲟⲕϩⲥ̅· ⲙⲛ̅ ϩⲉⲛⲟⲩϣⲏ ⲛ̅ⲣⲟⲉⲓⲥ· ⲛ̅ⲧⲛ̅‐
<lb n="134"/>ⲙⲟⲟϣⲉ ϩⲛ̅ ⲟⲩⲙⲉ ϫⲉ ⲕⲁⲥ ⲉϥⲉϣⲛ̅ϩⲧⲏϥ ⲉ ϫⲱⲛ
<lb n="135"/>ⲛϥ̅ⲙⲉϩ ⲡⲕⲁϩ ⲛ̅ ⲟⲩⲛⲟϥ· ⲙⲁⲣⲛ̅ⲣ̅ ϩⲏⲃⲉ ϫⲉ ⲕⲁⲥ ⲉⲣⲉ
<lb n="136"/>ⲡⲉⲡⲛⲁ̅ ⲉⲧ ⲟⲩⲁⲁⲃ ⲥⲡ̅ⲥⲱⲡⲛ̅ ⲛϥ̅ⲥⲗ̅ⲥⲱⲗⲛ̅· ⲙⲁⲣⲛ̅
<lb n="137"/>ⲛⲟⲩϫⲉ ⲛ̅ⲥⲁ ⲃⲟⲗ ⲙ̅ⲙⲟⲛ Ⲛ ⲛⲉⲛⲥⲩⲛⲏⲑⲉⲓⲁ· ⲉⲑⲟⲟⲩ·
<lb n="138"/>ⲛ̅ⲧⲛ̅ϯϩⲓⲱⲱⲛ ⲛ̅ ⲛ̅ⲁⲣⲉⲧⲏ· ⲉⲧ ⲛⲁⲛⲱⲟⲩ· ⲙⲁⲗⲓⲥⲧⲁ ⲁⲛⲟⲛ
<lb n="139"/>ⲛⲉ ⲛⲧⲁⲩⲁⲁⲩ ⲛ̅ⲙ̅ⲡϣⲁ ⲛ̅ ⲧⲡⲟⲗⲩϯⲁ ⲛ̅ ⲛ̅ⲁⲅⲅⲉⲗⲟⲥ·
<lb n="140"/>ⲙⲁⲣⲛ̅ ⲕⲱ ⲛⲁⲛ ⲛ̅ⲟⲩϣⲓ ⲙⲛ̅ ⲟⲩⲕⲁⲛⲱⲛ ⲉⲛⲁⲛⲟⲩϥ ⁛—
<lb n="141"/>Ⲙⲁⲣⲛ̅ⲕⲱϩ ⲉ ⲡⲃⲓⲟⲥ ⲛ̅ ⲛⲉⲛⲉⲓⲟⲟⲧⲉ· ⲛ̅ ϣⲟⲣⲡ̅ ⲉⲛⲙⲏⲛ
<lb n="142"/>ⲉ ⲃⲟⲗ ϩⲛ̅ ⲟⲩϩⲩⲡⲟⲙⲟⲛⲏ· ⲙ̅ⲡⲣ̅ ⲧⲣⲉ̅ ⲛⲉⲅⲣⲁⲧⲉⲩⲉ
<lb n="143"/>ⲙ̅ⲙⲟⲛ ⲙ̅ⲡⲟⲟⲩ 
</pb>
<pb xml:id="49a ϥ̅ⲍ̅"> ⲛ̅ⲧⲛ̅ⲕⲁ ⲧⲟⲟⲧⲛ̅ ⲉ ⲃⲟⲗ ⲛ̅ ⲣⲁⲥⲧⲉ· 
<lb n="144"/>ⲙ̅ⲡⲣ̅ ⲧⲣⲛ̅ⲙⲟⲟϣⲉ ⲙ̅ⲡⲟⲟⲩ ⲛ̅ⲟⲩⲉϣ ⲛ̅ⲧⲟⲟⲩⲉ ⲛ̅ⲧⲛ̅ⲉⲓ̈
<lb n="145"/>ⲉ ⲣⲁⲥⲧⲉ ⲛ̅ⲧⲛ̅ϣⲓⲛⲉ ⲛ̅ⲥⲁ ⲟⲩⲥⲁⲛⲇⲁⲗⲓⲟⲛ ⲉⲛⲉⲥⲱϥ ⁛—
<lb n="146"/>ⲙ̅ⲡⲣ̅ ⲧⲣⲛ̅ⲫⲟⲣⲉⲓ ⲛ̅ ⲟⲩⲗⲓⲃⲓ̅ⲧⲟⲛ ⲏ̅ ⲟⲩϭⲟⲟⲩⲛⲉ ⲙ̅‐
<lb n="147"/>ⲡⲟⲟⲩ· ⲣⲁⲥⲧⲉ ⲇⲉ ϩⲱⲱϥ ⲛ̅ⲧⲛ̅ϣⲓⲛⲉ ⲛ̅ⲥⲁ ⲟⲩϣⲧⲏⲛ
<lb n="148"/>ⲉⲛⲁⲛⲟⲩⲥ ⲉⲥⲗⲉⲕⲗⲱⲕ ⁛— ⲙ̅ⲡⲣ̅ ⲙⲟⲟϣⲉ ϩⲛ̅ ⲟⲩⲉⲡⲓ‐
<lb n="149"/>ⲥⲧⲏⲙⲉⲓ ⲙ̅ⲡⲟⲟⲩ ⲣⲁⲥⲧⲉ ϩⲱⲱϥ ⲛⲅ̅ ⲙⲟⲟϣⲉ ϩⲛ̅ ⲟⲩ‐
<lb n="150"/>ⲃⲱⲗ ⲉⲃⲟⲗ ⁛— ⲙ̅ⲡⲣ̅ⲙⲟⲟϣⲉ ⲙ̅ⲡⲟⲟⲩ ϩⲛ̅ ⲟⲩⲙⲛ̅ⲧ̅‐
<lb n="151"/>ⲥⲙⲏⲧ (sic)· ⲣⲁⲥⲧⲉ ϩⲱⲱϥ· ⲛⲅ̅ ϣⲱⲡⲉ ϩⲛ̅ ⲟⲩⲙⲛ̅ⲧ̅ ⲁⲧ
<lb n="152"/>ⲥⲱⲧⲙ̅ ⲉⲕϣⲧⲣ̅ⲧⲱⲣ ϩⲛ̅ ⲟⲩⲛϣⲟⲧ· ⲏ̅ ⲉⲕⲟⲩⲱϩⲙ̅ ⁛—
<lb n="153"/>Ⲙ̅ⲡⲣ̅ ⲙⲟⲟϣⲉ ⲙ̅ⲡⲟⲟⲩ ⲉⲕⲑⲃ̅ⲃⲓⲏⲩ ⲉⲕⲟ ⲛ̅ⲣⲙ̅ⲣⲁϣ
<lb n="154"/>ⲣⲁⲥⲧⲉ ϩⲱⲱϥ ϩⲛ̅ ⲟⲩⲁⲡⲟⲛⲟⲓⲁ ⲙⲛ̅ ⲟⲩⲙⲛ̅ⲧ̅ϫⲁⲥⲓ‐
<lb n="155"/>ϩⲏⲧ ⁛— ⲙ̅ⲡⲣ̅ ϣⲱⲡⲉ Ⲙ̅ⲡⲟⲟⲩ ⲉⲕⲣⲓⲙⲉ ⲏ̅ ⲉⲕⲣ̅ ϩⲏⲏⲃⲉ
<lb n="156"/>ϫⲛ̅ ⲛⲉⲕⲛⲟⲃⲉ ⲣⲁⲥⲧⲉ ϩⲱⲱϥ· ⲛⲅ̅ ⲕⲁ ϩⲏⲧ ⲉ ⲃⲟⲗ
<lb n="157"/>ⲛⲅ̅ ⲙⲟⲟϣⲉ ϩⲛ̅ ⲟⲩϫⲏⲣ ⲙⲛ̅ ⲟⲩⲥⲱⲃⲉ ⲉϥϣⲟⲩⲉⲓⲧ ⁛—
<lb n="158"/>Ⲙ̅ⲡⲣ̅ ⲛ̅ⲕⲟⲧⲕ̅ ⲙ̅ⲡⲟⲟⲩ ϩⲙ̅ ⲡⲕⲁϩ ⲣⲁⲥⲧⲉ ϩⲱⲱϥ ⲛⲅ̅
<lb n="159"/>ⲛ̅ⲕⲟⲧⲕ̅ ϩⲛ̅ ϩⲉⲛⲙⲁ ⲛ̅ ⲛ̅ⲕⲟⲧⲕ̅ ⲉⲩϫⲟⲥⲉ· ⲁⲗⲗⲁ
<lb n="160"/>ϯⲡⲁⲣⲁⲕⲁⲗⲉⲓ ⲙ̅ ⲙⲱⲧⲛ̅ ⲛⲁⲥⲛⲏⲩ ⲕⲁ ⲟⲩϣⲓ ⲛⲏⲧⲛ̅
<lb n="161"/>ⲙⲛ̅ ⲟⲩⲕⲁⲛⲱⲛ ⲉϥⲧⲏϣ ϩⲛ̅ ⲟⲩϩⲩⲡⲟⲙⲟⲛⲏ ⲙⲛ̅ ⲟⲩ‐
<lb n="162"/>ⲙⲟⲩⲛ ⲉ ⲃⲟⲗ ϫⲉ ⲕⲁⲥ ⲉⲧⲉⲧⲛⲉⲉϣϭⲙ̅ϭⲟⲙ ⲛ̅ ϫⲱⲕ
<lb n="163"/>ⲉ ⲃⲟⲗ ⲙ̅ ⲡⲉⲧⲛ̅ⲃⲓⲟⲥ ⲉϥⲣ̅ⲁⲛⲁϥ ⲙ̅ ⲡⲛⲟⲩⲧⲉ· ⲁⲩⲱ
<lb n="164"/>ⲛ̅ⲧⲉⲧⲛ̅ 
</pb>
<pb xml:id="49b ϥ̅ⲏ̅"> ⲭⲣⲏⲥⲩⲙⲉⲩⲉ ⲡⲟⲩⲁ ⲡⲟⲩⲁ ⲙ̅ ⲡⲉⲧ ϩⲓⲧⲟⲩⲱϥ 
<lb n="165"/>ϩⲛ̅ ϩⲱⲃ ⲛⲓⲙ ⲛ̅ⲧⲉⲧⲛ̅ⲙⲟⲩⲟⲩⲧ ⲙ̅ ⲡⲉⲧⲛ̅ⲥⲱⲙⲁ ϩⲛ̅
<lb n="166"/>ϩⲉⲛⲁⲥⲕⲏⲥⲓⲥ· ⲛ̅ⲧⲉⲧⲛⲁⲣⲓⲥⲕⲉ ⲛ̅ ⲛⲉⲧⲛ̅ⲉⲓⲟⲟⲧⲉ ⲙⲛ̅
<lb n="167"/>ⲛⲉⲧⲛ̅ⲥⲛⲏⲩ· ⲕⲁⲧⲁ ⲡⲛⲟⲩⲧⲉ·
<lb n="168"/>Ⲥⲱⲧⲙ̅ ⲉ ⲡϫⲥ̅ ⲉϥϫⲱ ⲙ̅ⲙⲟⲥ ϫⲉ ⲛ̅ⲑⲉ ⲉⲧⲉⲧⲛ̅ⲟⲩⲉϣ
<lb n="169"/>ⲧⲣⲉ ⲛ̅ⲣⲱⲙⲉ ⲁⲁⲥ ⲛⲏⲧⲛ̅· ⲛ̅ⲧⲱⲧⲛ̅ ϩⲱⲧ ⲧⲏⲩⲧⲛ̅ ⲁⲣⲓⲥ‐
<lb n="170"/>ⲛⲁⲩ ⲛ̅ ⲧⲉⲓ ϩⲉ· Ϣⲱⲡⲉ ϭⲉ ⲱ̅ ⲡⲁ ⲙⲉⲣⲓⲧ ⲉⲕⲙⲏⲛ ⲉ
<lb n="171"/>ⲃⲟⲗ ϩⲙ̅ ⲡⲉⲕϩⲱⲃ ⲉⲧ ⲛⲁⲛⲟⲩϥ· ⲉⲕⲧⲁϫⲣⲏⲩ ⲛ̅ⲥⲉ‐
<lb n="172"/>ⲡⲱⲱⲛⲉ ⲙ̅ⲙⲟⲕ ⲁⲛ· ⲛ̅ⲧⲁ ⲛⲉⲛⲉⲓⲟⲟⲧⲉ ⲅⲁⲣ ϫⲱⲕ ⲉ
<lb n="173"/>ⲃⲟⲗ ϩⲛ̅ ⲧⲉⲩⲙⲛ̅ⲧⲧⲉⲗⲓⲟⲥ ⲁⲩⲙⲟⲩⲛ ⲉ ⲃⲟⲗ ϩⲛ̅ ⲟⲩⲕⲁ‐
<lb n="174"/>ⲛⲱⲛ ⲛ̅ ⲟⲩⲱⲧ· ⲁⲩⲱ ⲡϩⲱⲃ ⲛ̅ⲧⲁⲩⲁⲣⲭⲉⲓ ⲉ ⲣⲟϥ
<lb n="175"/>ⲁⲩϫⲟⲕϥ̅ ⲉ ⲃⲟⲗ ϩⲛ̅ ⲟⲩϩⲩⲡⲟⲙⲟⲛⲏ·
<lb n="176"/>Ⲟⲩⲛ̅ ⲟⲩⲟⲛ ⲉ ⲁϥⲣ̅ ϩⲙⲉ ⲛ̅ ⲧⲁⲓⲟⲩ ⲛ̅ⲣⲟⲙⲡⲉ ⲙ̅ⲡ ⲟⲩϣⲓⲃⲉ
<lb n="177"/>ⲛ̅ⲧⲉⲩⲉⲅⲕⲣⲁϯⲁ ⲉⲧ ⲛⲁⲛⲟⲩⲥ· ⲉ ⲁⲩⲥⲁϩⲱⲟⲩ ⲉ ⲃⲟⲗ
<lb n="178"/>ⲛ̅ ⲛ̅ϭⲓⲛⲟⲩⲱⲙ ⲉⲧ ϣⲟⲃⲉ· ⲉⲩⲁⲙⲁϩⲧⲉ ⲉϫⲙ̅ ⲡⲉⲩⲗⲁⲥ
<lb n="179"/>ⲉⲩⲛ̅ⲕⲟⲧⲕ̅ ϩⲓ ⲡⲉⲥⲏⲧ ⲉⲩⲙⲟⲟϣⲉ ϩⲛ̅ ⲟⲩⲑⲃ̅ⲃⲓⲟ ⲙⲛ̅
<lb n="180"/>ⲟⲩⲙⲛ̅ⲧ̅ⲣⲙ̅ⲣⲁϣ· ⲙⲛ̅ ⲟⲩⲡⲓⲥϯⲥ ⲙⲛ̅ ⲟⲩⲁⲅⲁⲡⲏ ⲙⲛ̅
<lb n="181"/>ⲟⲩϩⲏⲧ ⲛ̅ ⲟⲩⲱⲧ· ⲉⲩⲙⲉ ⲛ̅ ⲡⲉⲧ ϩⲓⲧⲟⲩⲱⲟⲩ· ⲉⲧⲉ ⲧⲁⲓ
<lb n="182"/>ⲧⲉ ⲧⲙⲣ̅ⲣⲉ ⲙ̅ ⲡϫⲱⲕ ⲉ ⲃⲟⲗ ⲙ̅ ⲡⲛ̅ⲓ̅ⲕⲟⲛ· ⲙⲛ̅ⲛ̅ⲥⲁ ⲛⲁⲓ
<lb n="183"/>ⲇⲉ ⲧⲏⲣⲟⲩ· ⲙ̅ⲡ ⲟⲩϫⲡ̅ ⲗⲁⲁⲩ ⲛⲁⲩ ϩⲓϫⲙ̅ ⲡⲕⲁϩ· 
</pb>
<pb xml:id="50a ϥ̅ⲑ̅">
<lb n="184"/> ⲉⲩⲥⲁϩⲏⲩ ⲉ ⲃⲟⲗ ⲙ̅ ⲡⲣⲟⲟⲩϣ ⲙ̅ ⲡⲉⲓ ⲃⲓⲟⲥ· Ⲉⲩⲥⲣⲟϥⲧ̅
<lb n="185"/>ⲙ̅ⲙⲁⲧⲉ ⲉ ⲡⲉϣⲗⲏⲗ ⲙⲛ̅ ⲧⲟⲩϣⲏ ⲛ̅ ⲣⲟⲉⲓⲥ ϩⲛ̅ ⲟⲩⲣⲓⲙⲉ
<lb n="186"/>ⲙⲛ̅ ⲟⲩⲁϣⲁϩⲟⲙ·
<lb n="187"/>Ⲉⲣⲉ ⲡⲥⲱⲙⲁ ϣⲟⲟⲡ ⲛⲁⲩ ⲛⲁ ⲡϣⲁⲩ ⲙ̅ⲙⲁⲧⲉ· ⲛ̅ ⲧⲉ‐
<lb n="188"/>ⲭⲣⲓⲁ· ⲉⲩϩⲱⲙ ⲉϫⲛ̅ ⲧⲙⲛ̅ⲧ̅ϫⲁⲥⲓϩⲏⲧ· ⲉⲩⲁⲡⲟⲧⲁⲥⲉ (sic)
<lb n="189"/>ⲙ̅ ⲡϭⲱⲛⲧ̅· ⲉⲣⲉ ⲡⲛⲟⲩⲃ ⲙⲛ̅ ⲡϩⲁⲧ ⲟ̅ ⲛϣⲙ̅ⲙⲟ ⲉ
<lb n="190"/>ⲣⲟⲟⲩ· ⲁⲩⲱ ϩⲓⲧⲛ̅ ⲛⲉⲩϩⲓⲥⲉ ⲙⲛ̅ ⲛⲉⲩⲙⲟⲕϩⲥ̅· ⲁⲩⲧⲃ̅ⲃⲟ
<lb n="191"/>ⲉ ⲃⲟⲗ ϩⲛ̅ ϩⲱⲃ ⲛⲓⲙ ⲉϥϩⲟⲟⲩ· ⲉ ⲧⲃⲉ ⲡⲁⲓ ⲁ ⲡⲛⲟⲩⲧⲉ
<lb n="192"/>ⲟⲩⲱϩ ⲛ̅ϩⲏⲧⲟⲩ· ⲁϥϫⲓ ⲉⲟⲟⲩ ⲛ̅ϩⲏⲧⲟⲩ· ⲟⲩⲟⲛ ⲛⲓⲙ ⲉⲧ
<lb n="193"/>ⲛⲁⲁⲡⲁⲛⲧⲁ ⲉ ⲣⲟⲟⲩ ⲙⲛ̅ ⲛⲉⲧ ⲛⲁⲥⲱⲧⲙ̅ ⲉ ⲧⲃⲏⲏⲧⲟⲩ
<lb n="194"/>ϣⲁⲩϯ ϩⲏⲩ ⲉ ⲣⲟⲟⲩ· ⲛ̅ⲥⲉϯ ⲉⲟⲟⲩ ⲙ̅ ⲡⲛⲟⲩⲧⲉ ⁛
<lb n="195"/>Ⲙⲁⲣⲛ̅ⲕⲱϩ ϩⲱⲱⲛ ⲉ ⲣⲟⲟⲩ ⲛ̅ⲧⲛ̅ⲕⲱ ⲛ̅ⲥⲱⲛ ⲛ̅ϩⲱⲃ ⲛⲓⲙ
<lb n="196"/>ⲉⲑⲟⲟⲩ ⲛⲁⲓ ⲉⲧ ⲉⲣⲉ ⲡⲛⲟⲩⲧⲉ ⲙⲟⲥⲧⲉ ⲙ̅ⲙⲟⲟⲩ· ϫⲉ ⲉⲛⲉ‐
<lb n="197"/>ⲧⲃ̅ⲃⲟⲛ ⲛ̅ⲧⲉ ⲡⲛⲟⲩⲧⲉ ⲟⲩⲱϩ ⲛ̅ϩⲏⲧⲟⲩ ⲛ̅ϩⲱⲱⲛ ⲛϥ̅ⲛⲁϩ‐
<lb n="198"/>ⲙⲉⲛ· ⲉ ⲡⲡⲟⲛⲩⲣⲟⲥ· ⲙⲁⲧⲁⲙⲟⲓ̈ ⲉ ⲡⲉⲓ ϩⲱⲃ ϩⲛ̅ ⲟⲩϯ
<lb n="199"/>ϩⲧⲏϥ· ⲣ̅ϣⲁⲛ ⲟⲩⲁ ⲛⲟϫⲕ̅ ⲉ ϩⲣⲁⲓ ⲉⲩⲟⲙⲉ· ⲛ̅ⲗⲟⲉⲓϩⲉ
<lb n="200"/>ⲛϥ̅ⲕⲁⲁⲕ ⲙ̅ⲙⲁⲩ· ⲙⲏ ⲉⲕⲛⲁⲁⲛⲉⲭⲉ ⲛⲁϥ· ⲉϣϫⲉ
<lb n="201"/>ⲛ̅ⲧⲟⲕ ϭⲉ· ⲛ̅ⲧⲕ̅ ⲟⲩϥⲛ̅ⲧ ⲛⲅ̅ ⲛⲁϣϥⲓ ⲉ ⲣⲟⲕ ⲁⲛ ⲉ ⲡⲁⲓ
<lb n="202"/>ⲉⲓⲉ ⲛ̅ⲁϣ ⲛ̅ ϩⲉ ⲡⲛⲟⲩⲧⲉ ⲡⲉⲓ ⲁⲧ ⲧⲱⲗⲙ̅· ⲡⲁⲧ ϣⲃⲓⲛ·
<lb n="203"/>ⲡⲉⲧ ⲟⲩⲁⲁⲃ ⲉϥⲛⲁⲟⲩⲱϩ ϩⲛ̅ ϩⲏⲧⲕ̅ ⲉⲕϣⲟⲟⲡ 
</pb>
<pb xml:id="50b ⲣ̅"> ϩⲙ̅ 
<lb n="204"/>ⲡⲗⲟⲓ̈ϩⲉ ⲙ̅ ⲡⲧⲱⲗⲙ̅ ⲙ̅ⲡ ⲉⲥϯⲃⲱⲱⲛ·
<lb n="205"/>Ⲙⲁⲣⲛ̅ⲧⲃ̅ⲃⲟ ϭⲉ ⲱ̅ ⲛⲁ ⲙⲉⲣⲁⲧⲉ ϫⲉ ⲕⲁⲥ ⲉⲣⲉ ⲡⲛⲟⲩⲧⲉ
<lb n="206"/>ⲛⲁⲟⲩⲱϩ ⲛ̅ ϩⲏⲧⲛ̅ ⲛ̅ⲧⲛ̅ⲙⲉⲧⲉⲭⲉ ⲉ ⲛϥ̅ⲉⲣⲏⲧ· ⲙ̅ⲡⲣ̅
<lb n="207"/>ϯⲥⲱϣ ⲙ̅ ⲡⲉϥⲣⲁⲛ ⲉⲧ ⲟⲩⲁⲁⲃ· ⲛ̅ⲧⲁⲩⲧⲁⲩⲟⲟϥ· ⲉ
<lb n="208"/>ϩⲣⲁⲓ ⲉ ϫⲱⲛ· ⲉ ⲁⲩⲙⲟⲩⲧⲉ ⲉ ⲣⲟⲛ ⲙ̅ ⲡⲣⲁⲛ ⲙ̅ ⲡⲉⲭⲥ̅
<lb n="209"/>ϫⲉ ⲭⲣⲓⲥϯⲁⲛⲟⲥ· ⲙⲁⲣⲛ̅ⲙⲟⲟϣⲉ ϩⲛ̅ ⲟⲩⲙⲉ· ⲡⲉⲭⲥ̅
<lb n="210"/>ⲅⲁⲣ ⲡⲉⲧ ⲙⲉ ϫⲉ ⲉⲣⲉ ⲡⲉⲡⲛⲁ̅ ⲉⲧ ⲟⲩⲁⲁⲃ ⲛⲁⲟⲩⲱϩ
<lb n="211"/>ⲛ̅ ϩⲏⲧⲛ̅· ⲡⲙⲁ ⲅⲁⲣ ⲉⲧ ⲉⲣⲉ ⲡⲉⲭⲥ̅ ⲛⲁⲟⲩⲱϩ ⲛ̅ ϩⲏⲧϥ̅·
<lb n="212"/>ⲉⲥⲙ̅ⲙⲁⲩ ⲛ̅ϭⲓ ⲧⲙⲛ̅ⲧ̅ⲣⲙ̅ϩⲉ·
<lb n="213"/>Ⲙⲁⲣⲛ̅ ⲛⲏⲫⲉ ϫⲉ ⲉⲛⲉⲉⲓⲙⲉ ϫⲉ ⲁϥⲧⲁϩⲙⲛ̅ ⲉ ⲧϥ̅ϣⲉ‐
<lb n="214"/>ⲗⲉⲉⲧ ⁛— ⲙⲁⲣⲛ̅ ⲙⲉⲣⲓⲧϥ̅ ⲛ̅ⲑⲉ ⲛ̅ⲧⲁϥⲙⲉⲣⲓⲧⲛ̅ ⁛
<lb n="215"/>ⲙⲁⲣⲛ̅ⲁⲅⲱⲛⲓⲍⲉ ϩⲛ̅ ϩⲱⲃ ⲛⲓⲙ ϫⲉ ⲉⲛⲉⲣ̅ ⲡⲙ̅ⲡϣⲁ
<lb n="216"/>ⲙ̅ ⲡⲉϥⲙⲁ ⲛ̅ ϣⲉⲗⲉⲉⲧ· ⲙ̅ⲡⲣ̅ ⲧⲣⲛ̅ⲁⲙⲉⲗⲉⲓ ⲛ̅ⲥⲉ‐
<lb n="217"/>ϩⲉ ⲉ ⲧⲛ̅ϩⲃ̅ⲥⲱ ⲉⲥⲗⲁⲁⲙ ⲛ̅ⲥⲉⲙⲟⲣⲛ̅ ⲛⲥⲉⲛⲟϫⲛ̅ ⲉ ⲃⲟⲗ
<lb n="218"/>ϩⲙ̅ ⲡⲙⲁ ⲛ̅ ϣⲉⲗⲉⲉⲧ· ⲛ̅ⲥⲉⲕⲣⲓⲛⲉ ⲙ̅ⲙⲟⲛ· ϩⲛ̅ⲕⲣⲓⲙⲁ
<lb n="219"/>ⲥⲛⲁⲩ ϫⲉ ⲁⲛⲉⲓ ⲉ ⲃⲟⲗ ⲙⲉⲛ ϩⲙ̅ ⲡⲕⲟⲥⲙⲟⲥ· ⲁⲩⲱ
<lb n="220"/>ⲧⲛ̅ⲙⲉⲉⲩⲉ ⲉ ⲛⲁ ⲡⲕⲟⲥⲙⲟⲥ· ⲧⲛ̅ⲡⲏⲧ ⲉ ⲃⲟⲗ ⲛ̅ ⲛ̅ⲥⲁⲣ‐
<lb n="221"/>ⲕⲓⲕⲟⲛ· ⲡⲁⲗⲓⲛ ⲟⲛ ⲧⲛ̅ϣⲓⲛⲉ ⲛ̅ⲥⲁ ⲧⲉⲩⲙⲟⲧⲛⲉⲥ· ⲙ̅
<lb n="222"/>ⲡⲱⲣ ϭⲉ ⲛⲁ ⲙⲉⲣⲁⲧⲉ· ⲁⲗⲗⲁ ⲁⲣⲓ ⲡⲙⲉⲉⲩⲉ ϫⲉ ⲡⲉϩⲟⲟⲩ
<lb n="223"/>ⲙ̅ ⲡϫⲥ̅ ⲛⲏⲩ ⲛ̅ⲑⲉ ⲛ̅ ⲟⲩⲣϥ̅ϫⲓⲟⲩⲉ ⁛—
<lb n="224"/>Ⲙⲁⲣⲛ̅ ⲣ̅ ϩⲟⲧⲉ ϫⲉ ⲛ̅ⲛⲉ ⲡⲉϩⲟⲟⲩ ⲉⲧ ⲙ̅ⲙⲁⲩ 
</pb>
<pb xml:id="51a ⲣ̅ⲁ̅"> ⲉⲓ ⲉ ϫⲱⲛ· 
<lb n="225"/>ϩⲛ̅ ⲟⲩⲥϣ̅ⲛⲉ· ⲛ̅ⲥⲉϩⲉ ⲉ ⲣⲟⲛ ⲛ̅ ⲕⲏ ⲕⲁ ϩⲏⲩ ⲛ̅ⲧⲛ̅ⲣ̅
<lb n="226"/>ⲧⲁⲗⲁⲓⲡⲱⲣⲟⲥ· ϥⲛⲁⲉⲓ ⲅⲁⲣ ϩⲛ̅ ⲟⲩϣⲡ̅ ⲛ̅ ϣⲱⲡ·
<lb n="227"/>ⲙ̅ⲡ ⲛ̅ⲉⲓⲙⲉ ⲛ̅ⲧⲛ̅ⲣ̅ ϩⲏⲧⲛ̅· ⲛ̅ⲑⲉ ⲅⲁⲣ ⲡⲉϫⲁϥ ⲛ̅ ⲛⲉϩⲟⲟⲩ
<lb n="228"/>ⲛ̅ ⲛⲱϩⲉ· ⲉⲩⲟⲩⲱⲙ ⲉⲩⲥⲱ· ⲉⲩϫⲓ ⲥϩⲓⲙⲉ· Ⲉⲩϩⲙⲟⲟⲥ
<lb n="229"/>ⲙⲛ̅ ϩⲁⲓ ⲙ̅ⲡ ⲟⲩⲉⲓⲙⲉ ϣⲁⲛⲧⲉ ⲡⲕⲁⲧⲁⲕⲗⲩⲥⲙⲟⲥ ⲉⲓ
<lb n="230"/>ⲛϥ̅ⲧⲁⲕⲟⲟⲩ ⲧⲏⲣⲟⲩ· Ⲙⲁⲣⲛ̅ⲣ̅ ϩⲟⲧⲉ ϭⲉ ⲱ̅ ⲛⲁ ⲙⲉⲣⲁⲧⲉ·
<lb n="231"/>ⲛ̅ⲧⲛ̅ϣⲱⲡⲉ· ⲛ̅ ⲥⲃ̅ⲧⲱⲧ ⲙⲏⲡⲟⲧⲉ ⲛⲥⲉⲉⲓ ⲉ ϫⲱⲓ (sic)
<lb n="232"/>ⲛ̅ⲧⲛ̅ⲥⲃ̅ⲧⲱⲧ ⲁⲛ ⲛ̅ⲧⲉⲧⲛ̅ ⲧⲙ̅ ⲃⲟⲏⲑⲓⲁ· ϣⲱⲡⲉ ⲛⲁⲛ· ⲁ
<lb n="233"/>ⲡⲉϩⲟⲟⲩ ϩⲱⲛ ⲉ ϩⲟⲩⲛ· Ⲁ ⲛⲉⲧ ⲥⲏϩ ϫⲱⲕ ⲉ ⲃⲟⲗ ⲁⲩⲟⲩⲱ
<lb n="234"/>ⲉⲩϣⲱⲡⲉ ⲉ ⲙⲛ̅ ⲕⲉ ⲗⲁⲁⲩ ϣⲟⲟⲡ ⲉⲓ ⲙⲏ ⲧⲉⲓ ⲉ ⲛⲉϩⲃⲏⲩⲉ
<lb n="235"/>ⲙ̅ ⲡⲁⲛϯⲭⲣⲓⲥⲧⲟⲥ· ϩⲁⲡⲥ̅ ⲅⲁⲣ ⲉ ⲧⲣⲉ ⲧϥ̅ⲕⲁⲕⲓⲁ ϫⲱⲕ
<lb n="236"/>ⲉ ⲃⲟⲗ· ϩⲟⲧⲁⲛ ⲉⲥϣⲁⲛϫⲱⲕ ⲉ ⲃⲟⲗ ⲛ̅ϭⲓ ⲧⲙⲛ̅ⲧ̅ⲉⲣⲟ ⲛ
<lb n="237"/>ⲛⲉϩⲣⲱⲙⲁⲓⲟⲥ·
<lb n="238"/>Ⲏⲇⲏ ⲏ̅ⲇⲏ ⲡⲉⲧ ⲛⲏⲩ ϥⲛⲏⲩ ⲛϥ̅ⲛⲁⲱⲥⲕ̅ ⲁⲛ· ⲡⲉⲧ ⲟⲩⲱϣ
<lb n="239"/>ⲉ ⲣ̅ⲣⲣⲟ ⲙⲛ̅ ⲡⲣ̅ⲣⲟ ⲡⲉⲭⲥ̅· Ⲙ̅ⲡⲣ̅ ⲧⲣ ϥ̅ⲁⲙⲉⲗⲉⲓ ⲉ ⲣⲟϥ
<lb n="240"/>ϫⲉ ⲁⲡⲉⲟⲩⲟⲉⲓϣ ϩⲱⲛ ⲉ ϩⲟⲩⲛ· ⲕⲁⲧⲁ ⲛⲉⲧ ⲥⲏϩ ϩⲛ̅ ⲧⲁⲡⲟ‐
<lb n="241"/>ⲕⲁⲗⲩⲙⲯⲓⲥ· ⲡⲉⲧ ⲟⲩⲱϣ ϭⲉ ⲉ ⲣ̅ ⲃⲟⲗ ⲉ ⲡⲕⲱϩⲧ̅ ⲛ̅
<lb n="242"/>ⲧⲅⲉϩⲉⲛⲛⲁ· ⲙⲛ̅ ⲡϥⲛ̅ⲧ ⲛ̅ ⲁⲧ ⲛ̅ⲕⲟⲧⲕ̅· ⲙⲁⲣⲉϥⲁⲅⲱⲛⲓⲍⲉ
<lb n="243"/>ⲕⲁⲗⲱⲥ· ⲙⲁⲣⲉϥⲣ̅ ϩⲟⲧⲉ ⲛϥ̅ϣⲱⲡⲉ ⲉϥⲣⲟⲉⲓⲥ ⁛ ⲡⲉⲧ
<lb n="244"/>ⲟⲩⲱϣ ⲉ ⲧⲣⲉ ⲩⲥⲗ̅ⲥⲱⲗϥ̅ ⲙⲁⲣⲉϥ̅ⲣ̅ ϩⲏⲃⲉ ⲧⲉⲛⲟⲩ·
<lb n="245"/>Ⲡⲉⲧ ⲟⲩⲱϣ ⲉ ϫⲓⲥⲉ ϩⲛ̅ ⲧⲙⲛ̅ⲧⲉⲣⲟ ⲛ̅ ⲙ̅ ⲡⲏⲩⲉ·
<lb n="246"/>ⲙⲁⲣⲉϥⲑⲃ̅ⲃⲓⲟϥ· ⲧⲉⲛⲟⲩ ϩⲙ̅ ⲡⲓ̈ ⲙⲁ· 
</pb>
<pb xml:id="51b ⲣ̅ⲃ̅">
<lb n="247"/> Ⲡⲉⲧ ⲟⲩⲱϣ ⲉⲧⲉⲗⲏⲗ ⲙⲛ̅ ⲛ̅ⲁⲅⲅⲉⲗⲟⲥ ⲙⲁⲣϥ̅ⲣⲓⲙⲉ ϩⲙ̅
<lb n="248"/>ⲡⲉⲓ ⲙⲁ ⲧⲉⲛⲟⲩ· ⲛⲏⲫⲉ ⲙ̅ⲙⲱⲧⲛ̅· ⲕⲁ ⲧⲉⲧⲛ̅ⲗⲁⲙⲡⲁⲥ
<lb n="249"/>ⲉⲥⲗⲁⲙⲡⲉⲩⲉ· ⲕⲁ ⲛⲉϩ ϩⲛ̅ ⲛⲉⲧⲛ̅ⲁⲅⲅⲓⲟⲛ ⁛— Ⲕⲁ ⲧⲉⲧⲛ̅‐
<lb n="250"/>ϩⲃ̅ⲥⲱ ⲉⲥⲡⲣ̅ⲓⲱⲟⲩ· ⲣⲟⲉⲓⲥ ⲙ̅ⲡⲣ̅ ⲛ̅ⲕⲟⲧⲕ̅ ϫⲉ ⲁ ⲧⲉⲩⲛⲟⲩ
<lb n="251"/>ϩⲱⲛ ⲉ ϩⲟⲩⲛ ⲙⲛ̅ ⲡⲙⲁ ⲛ̅ ϣⲉⲗⲉⲉⲧ ⲡⲁⲓ ⲉⲧ ⲙⲉϩ ⲛ̅
<lb n="252"/>ⲟⲩⲛⲟϥ ϩⲓ ⲉⲩⲫⲣⲟⲥⲩⲛⲏ ϣⲁ ⲉⲛⲉϩ· ⲧⲡⲟⲗⲓⲥ ⲅⲁⲣ
<lb n="253"/>Ⲙ̅ ⲡⲣ̅ⲣⲟ ⲡⲙⲁ ⲛ̅ ϣⲉⲗⲉⲉⲧ ⲙ̅ ⲙⲉ ⲡⲁⲓ ⲉⲧ ⲙⲉϩ ⲛ̅
<lb n="254"/>ⲁⲅⲁⲑⲟⲛ ⲛⲓⲙ ⲑⲓⲉⲗⲙ̅ ⲛ̅ ⲧⲡⲉ· ⲟⲩⲟⲩⲟⲉⲓⲛ ⲡⲉ· ⲉ
<lb n="255"/>ⲙⲛ̅ ⲕⲁⲕⲉ ⲛ̅ ϩⲏⲧϥ̅· ⲟⲩⲡⲩⲅⲏ ⲧⲉ ⲉⲥⲙⲉϩ ⲙ̅ ⲙⲟⲩ ⲛ
<lb n="256"/>ⲱⲛϩ̅ ⁛ ⲡⲉⲧ ⲟⲩⲱϣ ⲉ ⲟⲩⲱϩ ⲛ̅ ϩⲏⲧⲥ̅ ⲙⲛ̅ ⲡⲣ̅ⲣⲟ
<lb n="257"/>ⲡⲉⲭⲥ̅· Ⲙⲁⲣⲉϥ ϭⲉⲡⲏ ⲛϥ̅ⲥⲃ̅ⲧⲱⲧϥ̅ ⁛— ⲁ ⲧⲉⲩⲛⲟⲩ
<lb n="258"/>ⲅⲁⲣ ⲥⲃⲟⲕ· ⲁ ⲡⲉϩⲟⲟⲩ ⲣⲓⲕⲉ ⲙⲛ̅ ⲗⲁⲁⲩ ϩⲛ̅ ⲛ̅ⲣⲱⲙⲉ
<lb n="259"/>ⲉϥⲥⲟⲟⲩⲛ ⲙ̅ ⲡⲉⲧ ⲛⲁⲧⲱⲙⲛ̅ⲧ̅ ⲉ ⲣⲟϥ· ⲙ̅ⲡⲣ̅ ⲧⲣ ⲛ̅ⲕⲟⲧⲕ̅
<lb n="260"/>ⲛϥ̅ϣⲧⲁⲙ ⲉ ⲣⲱⲛ ⲙ̅ ⲡⲣⲟ ⲛϥ̅ϫⲟⲟⲥ· ϫⲉ ⲛ̅ ϯⲥⲟⲟⲩⲛ
<lb n="261"/>ⲙ̅ⲙⲱⲧⲛ̅ ⲁⲛ· ⲛⲉⲥϣⲱⲡⲉ ϩⲓ ϫⲱⲛ ⲛ̅ϭⲓ ⲟⲩⲕⲗⲟⲟⲗⲉ·
<lb n="262"/>ⲛ̅ ⲕⲁⲕⲉ ⲙⲛ̅ ⲟⲩⲕⲙ̅ⲧⲱ ⲙⲛ̅ ϩⲉⲛϩⲣⲟⲩⲃⲁⲓ· ⲙⲛ̅ ϩⲉⲛ‐
<lb n="263"/>ϩⲣⲟⲩⲙⲡⲉ ⲙⲛ̅ ϩⲉⲛⲉⲃⲣⲏϭⲉ· ⲙⲛ̅ ϩⲉⲛⲑⲗⲓⲯⲓⲥ ⲛ̅ ⲥⲁ ⲥⲁ
<lb n="264"/>ⲛⲓⲙ· ⲛ̅ⲧⲉⲧⲛ̅ ⲧⲙ̅ⲑⲉ ϣⲱⲡⲉ ⲛⲁⲛ ⲉ ⲃⲱⲕ ⲉ ⲗⲁⲁⲩ ⲛ̅ⲥⲁ·
<lb n="265"/>Ⲱ̅ ⲛⲁⲥⲛⲏⲩ ⲙⲁⲣⲛ̅ⲙⲉⲧⲁⲛⲟⲓ· ⲙ̅ⲡⲣ̅ ⲧⲣ ⲛ̅ϣⲱⲡⲉ ϩⲁⲡ
<lb n="266"/>ϩⲁⲡ ⲙ̅ⲡⲛⲟⲩⲧⲉ· ⲥⲱⲧⲙ̅ ⲉ ⲡⲡⲁⲣϩⲟⲓⲙⲓⲁⲥⲧⲏⲥ ⲉϥϫⲱ
<lb n="267"/> ⲙ̅ⲙⲟⲥ ϫⲉ ⲣ̅ϣⲁⲛ 
</pb>
<pb xml:id="52a ⲣ̅ⲅ̅"> ⲟⲩⲑⲗⲓⲯⲓⲥ ⲉⲓ ⲛⲏⲧⲛ̅ ⲙⲛ̅ ⲟⲩⲕⲧⲟ
<lb n="268"/>ⲉ ⲣⲱⲧⲛ̅ ⲥⲛⲁϣⲱⲡⲉ ⲅⲁⲣ ⲛ̅ⲧⲉⲧⲛ̅ⲙⲟⲩⲧⲉ ⲉ ϩⲣⲁⲓ ⲟⲩ‐
<lb n="269"/>ⲃⲏⲓ· ⲁⲛⲟⲕ ⲇⲉ ⲛ̅ⲧⲁ ⲧⲙ̅ ⲥⲱⲧⲙ̅ ⲉ ⲣⲱⲧⲛ̅· ⲉⲡⲉⲓ ⲇⲏ
<lb n="270"/>ⲁⲓⲙⲟⲩⲧⲉ ⲉ ⲣⲱⲧⲛ̅ ⲙ̅ⲡⲉ ⲧⲉⲧⲛ̅ⲥⲱⲧⲙ̅ ⲉ ⲣⲟⲓ· ⲁⲩⲱ
<lb n="271"/>ⲁⲓⲡⲉⲣϣ̅ ⲛⲁ ϣⲁϫⲉ ⲉ ⲃⲟⲗ· ⲙ̅ⲡⲉ ⲧⲉⲧⲛ̅ϯ ϩⲧⲏⲧⲛ̅·
<lb n="272"/>ⲙⲁⲣⲛ̅ⲥⲱⲧⲙ̅ ϭⲉ ⲛ̅ⲥⲁ ⲡϫⲥ̅· ⲙⲁⲣⲛ̅ⲉⲓⲙⲉ ϫⲉ ⲛ̅ ϩⲛ̅
<lb n="273"/>ⲟⲩⲙⲁ ⲛ̅ ϭⲟⲓⲗⲉ ⁛ ⲙⲁⲣⲛ̅ⲥⲡⲟⲩⲇⲁⲍⲉ ⲉ ⲃⲱⲕ ⲉ
<lb n="274"/>ⲧⲛ̅ⲡⲟⲗⲓⲥ· ⲁⲛⲟⲛ ⲇⲉ ⲱ̅ ⲛⲉⲥⲛⲏⲩ ⲁⲛⲟⲛ ϩⲉⲛⲉϣⲟⲧⲉ
<lb n="275"/>ⲙ̅ ⲡⲛ̅ⲓ̅ⲕⲟⲛ· ⲙⲁⲣⲛ̅ϫⲡⲟ ⲛⲁⲛ ⲙ̅ ⲡⲱⲛⲉ ⲙ̅ ⲙⲁⲣ‐
<lb n="276"/>ⲅⲁⲣⲓⲧⲱⲥ ⲡⲉⲭⲥ̅ ⲓⲥ̅· ⲟⲩⲟⲓ ⲙ̅ ⲡⲉⲧⲉ ⲛϥ̅ⲛⲁϫⲡⲟϥ ⲛⲁϥ
<lb n="277"/>ⲁⲛ· ⲁ ⲡⲁⲓ ⲛ̅ ϯⲙⲉⲓⲛⲉ ⲧⲁⲁϥ· ⲙ̅ⲙⲓⲛ ⲙ̅ⲙⲟϥ ⲉ
<lb n="278"/>ⲡⲧⲁⲕⲟ· ⲏ̅ ⲉⲧⲉⲧⲛ̅ⲟ ⲛ̅ ⲁⲧ ⲥⲟⲟⲩⲛ ⲛⲉⲥⲛⲏⲩ ϫⲉ ⲁⲛⲟⲛ
<lb n="279"/>ϩⲉⲛϣⲗϩ̅ ⲉ ⲃⲟⲗ ϩⲛ̅ ⲧⲃⲱ ⲛ̅ ⲉⲗⲟⲟⲗⲉ ⲙ̅ ⲙⲉ ⲡⲉⲭⲥ̅
<lb n="280"/>ⲁⲩⲱ ⲡⲉⲓⲱⲧ ⲙ̅ ⲡⲉⲭⲥ̅ ⲡⲉ ⲡⲟⲩⲟⲉⲓ·
<lb n="281"/>Ϭⲱϣⲧ̅ ϭⲉ ⲱ̅ ⲛⲉⲥⲛⲏⲩ ⲙⲏⲡⲟⲧⲉ ⲛ̅ⲧⲉ ⲟⲩⲁ ϭⲱ ⲉϥⲟ ⲛ̅
<lb n="282"/>ⲁⲧ ⲕⲁⲣⲡⲟⲥ· ⲁⲗⲗⲁ ⲉⲓⲙⲉ ϫⲉ ⲡⲉⲓⲱⲧ ⲡⲉⲧ ⲣ̅ ϩⲱⲃ
<lb n="283"/>ⲉ ⲧⲃⲱ ⲛ ⲉⲗⲟⲟⲗⲉ· ⲛⲉⲧ ⲛⲁⲉⲓⲣⲉ ⲛ̅ ⲟⲩⲕⲁⲣⲡⲟⲥ ϣⲁϥ‐
<lb n="284"/>ⲧⲃ̅ⲃⲟⲟⲩ ϫⲉ ⲕⲁⲥ ⲉϥⲉϯ ϩⲟⲩⲟ ⲕⲁⲣⲡⲟⲥ· ⲛⲉⲧⲉ ⲛ̅ⲥⲉ‐
<lb n="285"/>ⲛⲁϯ ⲕⲁⲣⲡⲟⲥ ⲁⲛ ϣⲁϥⲛⲟϫⲟⲩ ⲉ ⲃⲟⲗ ϩⲛ̅ ⲧⲃⲱ ⲛ̅
<lb n="286"/>ⲉⲗⲟⲟⲗⲉ ϫⲉ ⲕⲁⲥ ⲉϥⲉⲣⲟⲕϩⲟⲩ ϩⲛ̅ ⲟⲩⲥⲁⲧⲉ· ⲙⲁⲣⲛ̅‐
<lb n="287"/>ϭⲱϣⲧ̅ ϭⲉ 
</pb>
<pb xml:id="52b ⲣ̅ⲇ̅"> ⲉ ⲣⲟⲛ ⲱ̅ ⲛⲉⲥⲛⲏⲩ ⲙⲏⲡⲟⲧⲉ ⲛ̅ⲧⲛ̅ⲁⲙⲉⲗⲉⲓ 
<lb n="288"/>ⲛ̅ⲧⲛ̅ϣⲱⲡⲉ ⲛ ⲁⲧ ⲕⲁⲣⲡⲟⲥ· ⲛ̅ⲥⲉϣⲁⲁⲧⲛ̅ ⲉ ⲃⲟⲗ ϩⲛ̅
<lb n="289"/>ⲧⲃⲱ ⲛ̅ ⲉⲗⲟⲟⲗⲉ· ⲛ̅ⲧⲛ̅ⲣ ϣⲙ̅ⲙⲟ ⲉ ⲡⲉⲭⲥ̅ ⲛ̅ⲥⲉⲛⲟϫⲛ̅
<lb n="290"/>ⲉ ⲧⲅⲉϩⲉⲛⲛⲁ ⲙⲛ̅ ⲧⲥⲁⲧⲉ ⲛ̅ ⲁⲧ ⲱϫⲛ̅· ⲁⲛⲟⲛ ⲇⲉ ⲱ̅
<lb n="291"/>ⲛⲉⲥⲛⲏⲩ ⲁⲛⲟⲛ ⲟⲩϭⲣⲟⲟϭ ⲉⲛⲁⲛⲟⲩϥ· ⲡⲁⲓ ⲛ̅ⲧⲁ ⲡϫⲥ̅
<lb n="292"/>ⲙ̅ ⲡⲕⲁϩ ⲡⲉⲭⲥ̅ ϫⲟϥ ϩⲛ̅ ⲧⲉϥⲥⲱϣⲉ· ⲙⲁⲣⲛ̅ⲉⲓⲙⲉ ϭⲉ
<lb n="293"/>ⲛ̅ⲧⲛ̅ⲛⲟⲉⲓ ϫⲉ ⲁ ⲡⲱϩⲥ̅ ϩⲱⲛ ⲉ ϩⲟⲩⲛ· ⲁⲛϫⲁⲓⲟϩⲥ̅·
<lb n="294"/>ⲥⲃ̅ⲧⲉ ⲛ̅ⲟϩⲥ̅ ⲉⲩϭⲱϣⲧ̅ ⲉ ⲃⲟⲗ ϩⲏⲧϥ̅ ⲙ̅ ⲡⲟⲩⲉϩⲥⲁϩⲛⲉ·
<lb n="295"/>ⲙ̅ ⲡⲛⲟⲩⲧⲉ· ϭⲱϣⲧ̅ ϭⲉ ⲙ̅ⲡⲣ̅ ⲧⲣϥ̅ ϩⲉ ⲉ ⲛ̅ⲧⲏϭ ⲛ̅
<lb n="296"/>ϩⲏⲧⲛ̅· ⲛ̅ⲥⲉⲙⲟⲣⲛ̅· ⲛ̅ϩⲉⲛϣⲟⲗ ⲉ ⲡⲣⲟⲕϩⲟⲩ· ⲏ̅ ⲛ̅ⲧⲉ‐
<lb n="297"/>ⲧⲛ̅ⲥⲟⲟⲩⲛ ⲁⲛ ⲱ̅ ⲛⲉⲥⲛⲏⲩ ϫⲉ ⲛ̅ⲧⲏϣ ⲉ ⲡⲁⲣⲁⲅⲉ ⲛ̅
<lb n="298"/>ⲟⲩⲡⲉⲗⲁⲅⲟⲥ ⲉϥϩⲁ ϩⲟⲧⲉ· ⲉ ⲧⲃⲉ ⲡⲁⲓ ϯⲣ̅ ϩⲟⲧⲉ ⲙⲏ‐
<lb n="299"/>ⲡⲱⲥ ⲛ̅ⲧⲉ ⲟⲩⲧⲏⲩ ⲛⲓϥⲉ ϩⲛ̅ ⲟⲩⲥϣⲛⲉ· ⲛ̅ⲥⲉ ⲧⲙ̅ ϩⲉ ⲉ
<lb n="300"/>ⲣⲟⲛ ⲛ̅ⲥⲃ̅ⲧⲱⲧ ⲛ̅ⲥⲉⲙⲟⲣⲛ̅ ⲛ̅ϫⲛⲁϩ ⲛⲥⲉϭⲗⲙ̅ⲗⲱⲙⲛ̅·
<lb n="301"/>ⲛ̅ⲥⲉϫⲓⲧⲛ̅ ⲉ ⲡⲉⲓⲁ ⲙ̅ ⲡϩⲁⲡ· ⲛ̅ⲧⲛ̅ ⲧⲙ̅ ϭⲛ̅ ⲁⲡⲟⲗⲟⲅⲓⲁ
<lb n="302"/>ⲛ̅ⲧⲛ̅ⲣⲓⲙⲉ· ⲙ̅ ⲡⲙⲁ ⲉⲧ ⲙ̅ⲙⲁⲩ ⲉϫⲛ̅ ⲛⲉⲛⲙⲛ̅ⲧ̅ⲁⲙⲉⲗⲏⲥ·
<lb n="303"/>ⲛ̅ⲛⲁⲩ ⲉ ϩⲉⲛⲕⲟⲟⲩⲉ· ⲉⲩⲣⲁϣⲉ ⲉⲩⲧⲉⲗⲏⲗ· ⲉⲩⲫⲣⲁⲛⲉ·
<lb n="304"/>Ⲁⲛⲟⲛ ϩⲱⲱⲛ ⲉⲩⲥⲱⲕ ⲙ̅ⲙⲟⲛ ⲉ ⲁⲙⲛ̅ⲧⲉ ϩⲛ̅ⲑⲗⲓⲯⲓⲥ·
<lb n="305"/>ⲙⲛ̅ ϩⲉⲛⲁⲛⲁⲅⲕⲏ ⲙⲛ̅ ϩⲉⲛⲁⲛⲁⲅⲕⲏ (sic)· ⲙⲛ̅ ϩⲉⲛⲙ̅ⲕⲁϩ
<lb n="306"/> ⲛ̅ ϩⲏⲧ· ⲙⲛ̅ ϩⲉⲛⲁϣⲁϩⲟⲙ ⲉⲩⲥⲁϣⲉ 
</pb>
<pb xml:id="53a ⲣ̅ⲉ̅"> ⲉ ⲧⲃⲉ ⲟⲩ (sic) ⲉ ⲧⲃⲉ
<lb n="307"/>ⲧⲛ̅ⲁⲙⲉⲗⲓⲁ ⲙⲛ̅ ⲧⲛ̅ ⲙⲛ̅ⲧ̅ⲣϥ̅ϫⲛⲁⲁⲩ· ⲉ ⲃⲟⲗ ϫⲉ ⲙ̅ⲡ
<lb n="308"/>ⲉⲛⲥⲃ̅ⲧⲱⲧⲛ̅ ⲙ̅ⲡⲁⲧ ⲟⲩⲉⲓ ⲛ̅ⲥⲱⲛ· ⲙ̅ⲡⲱⲣ ϭⲉ ⲙ̅ⲡⲣ̅ ⲧⲣ
<lb n="309"/>ⲛ̅ⲁⲙⲉⲗⲉⲓ ⲱ̅ ⲛⲉⲥⲛⲏⲩ ϫⲉ ⲟⲩϩⲟⲧⲉ ⲡⲉ ⲡϩⲁⲡ ⲙ̅
<lb n="310"/>ⲡⲛⲟⲩⲧⲉ· ⲙ̅ⲡⲣ̅ ⲧⲣⲉ ⲙ̅ ⲡⲁⲑⲟⲥ ⲛ̅ ⲧⲥⲁⲣⲝ̅ ⲁⲁⲛ ⲛ̅
<lb n="311"/>ϣⲙ̅ⲙⲟ ⲉ ⲧⲡⲟⲗⲓⲥ ⲙ̅ ⲡⲉⲭⲥ̅ ⲛ̅ⲥⲉ ⲛ̅ⲥⲉⲛⲟϫⲛ̅ ⲉ ⲃⲟⲗ ϩⲙ̅
<lb n="312"/>ⲡⲙⲁ ⲛ̅ ϣⲉⲗⲉⲉⲧ· ⲛ̅ⲧⲛ̅ϩⲉ ⲉ ⲡⲉⲥⲏⲧ ⲉ ⲡⲙⲁ ⲙ̅ ⲡⲣⲓⲙⲉ
<lb n="313"/>ⲙⲛ̅ ⲡϭⲁϩϭⲉϩ ⲛ̅ ⲛ̅ⲟⲃϩⲉ· ⲁⲗⲗⲁ ⲙⲁⲣⲛ̅ ⲛⲏⲫⲉ ⲱ̅
<lb n="314"/>ⲛⲉⲥⲛⲏⲩ ⲛ̅ⲧⲛ̅ⲉⲓⲙⲉ ϫⲉ ⲁⲛϫⲓ ⲡⲉⲥⲭⲏⲙⲁ ⲛ̅ ⲧⲙⲛ̅ⲧ̅‐
<lb n="315"/>ⲙⲟⲛⲟⲭⲟⲥ ⲙ̅ⲡⲣ̅ ⲧⲣ ⲛ̅ϩⲉ ⲉ ⲣⲟⲛ ϩⲛ̅ ⲙ̅ⲡⲁⲑⲟⲥ· ⲛ̅
<lb n="316"/>ⲧⲥⲁⲣⲝ̅ ⲉⲩⲟ ⲛ̅ϫⲥ̅ ⲉ ⲣⲟⲛ· ⲛ̅ ϩⲏⲧⲟⲩ ϩⲛ̅ ϩⲉⲛϫⲏⲣ
<lb n="317"/>ⲙⲛ̅ ϩⲉⲛϫⲓϩⲣⲁϥ· ϩⲛ̅ ϩⲉⲛⲥⲱⲃⲉ ⲉⲩϭⲏⲛ ⲉⲛⲉⲥⲱⲟⲩ·
<lb n="318"/>ⲛⲁⲓ ⲉϣⲁⲩⲟⲩⲟⲛϩⲛ̅ ⲉ ⲃⲟⲗ ϫⲉ ⲧⲛ̅ⲕⲏ ⲕⲁ ϩⲏⲩ ⲙ̅
<lb n="319"/>ⲡⲉⲟⲟⲩ ⲙ̅ ⲡⲛⲟⲩⲧⲉ· ⲡⲗⲓⲃⲉ Ⲛⲑⲏ ⲙⲛ̅ ⲡϣⲟⲩϣⲟⲩ
<lb n="320"/>ⲙ̅ ⲡⲃⲓⲟⲥ ϣⲁⲩⲟⲩⲟⲛϩ̅ ⲉ ⲃⲟⲗ ϫⲉ ⲧⲛ̅ϣⲓⲛⲉ ⲛ̅ⲥⲁ ⲡϫⲱ‐
<lb n="321"/>ϩⲙ̅ ⲧⲙⲛ̅ⲧ̅ⲙⲁⲓ̈ϩⲟⲙⲛ̅ⲧ̅· ⲙⲛ̅ ⲧⲙⲛ̅ⲧϫⲁⲥⲓϩⲏⲧ· ϣⲁⲩ‐
<lb n="322"/>ⲟⲩⲟⲛϩ ⲉ ⲃⲟⲗ ϫⲉ ⲛ̅ⲧⲛ̅ⲙⲉ ⲁⲛ ⲙ̅ ⲡⲛⲟⲩⲧⲉ· ⲡⲉ‐
<lb n="323"/>ⲫⲑⲟⲛⲟⲥ ⲙⲛ̅ ⲡⲕⲱϩⲧ̅· ⲧⲁⲙⲟ ⲙ̅ⲙⲟⲛ· ϫⲉ ⲙⲛ̅
<lb n="324"/>ⲁⲅⲁⲡⲏ ⲛ̅ⲧⲉ ⲡⲛⲟⲩⲧⲉ ⲛ̅ϩⲏⲧⲛ̅· ⲧⲥⲁⲣⲝ̅ ⲉⲧ ϭⲏⲛ ⲁⲩⲱ
<lb n="325"/>ⲉⲧ ⲥⲗ̅ϭⲗⲱϭ ϩⲙ̅ ⲡⲁϣⲁⲓ ⲙ̅ⲡⲉⲓⲱ ⲙⲛ̅ ⲡⲧⲱϩⲥ̅· ⲥⲉⲟⲩ‐
<lb n="326"/>ⲱⲛϩ̅ ⲙ̅ⲙⲟⲛ ⲉ ⲃⲟⲗ ϫⲉ ⲧⲛ̅ⲙⲉ· ⲛⲙ̅ ⲡⲁⲑⲟⲥ· ⲁⲩⲱ
<lb n="327"/> ⲧⲛ̅ⲟ ⲛ̅ϩⲙ̅
</pb>
<pb xml:id="53b ⲣ̅ⲋ̅">ϩⲁⲗ ⲙ̅ⲡϫⲱϩⲙ̅· ⲧⲛ̅ⲧⲁⲡⲣⲟ· ⲟⲩⲏⲛ ⲙⲛ̅
<lb n="328"/>ⲕⲁ ⲣⲱϥ ⲛ̅ ⲧⲟⲟⲧⲛ̅· ⲛ̅ϣⲁϫⲉ ⲉⲧ ⲉϩⲛⲁⲛ· ⲛⲁⲛⲱⲟⲩ·
<lb n="329"/>ⲥⲉϩⲟⲟⲩ· ϣⲁⲛϣⲟⲩⲱⲟⲩ· ⲉ ⲃⲟⲗ ⲁϫⲛ̅ ϯⲥⲟ· ⲙ̅ⲡ ⲉⲛ‐
<lb n="330"/>ϯϩⲧⲏⲛ· ⲉ ⲡⲉⲧ ⲥⲏϩ ϫⲉ ⲉ ⲃⲟⲗ ϩⲛ̅ ⲧⲙⲛ̅ⲧϩⲁϩ ⲛ̅ϣⲁϫⲉ
<lb n="331"/>ⲛ̅ⲛⲉⲕⲣ̅ ⲃⲟⲗ ⲉⲛⲟⲃⲉ ⁛ ⲉϯ ⲇⲉ ⲉⲛϣⲟⲟⲡ ϩⲛ̅ ⲛⲁⲓ ⲛ̅ ⲧⲉⲓ
<lb n="332"/>ⲙⲓⲛⲉ· ⲉⲓⲕⲏ· ⲙ̅ ⲡⲉⲥⲭⲏⲙⲁ ⲛⲁϯ ϩⲏⲩ ⲙ̅ⲙⲟⲛ ⲁⲛ·
<lb n="333"/>ⲁⲗⲗⲁ ⲧⲛ̅ϣⲟⲩⲉⲓⲧ ⲛ̅ⲥⲱⲃⲉ ⲛ̅ⲥⲱⲛ ⲙⲁⲩⲁⲁⲛ ⲉⲣⲉ ⲡⲉⲛ‐
<lb n="334"/>ϩⲏⲧ ϩⲛ̅ ⲛⲉⲓ ϩⲃⲏⲩⲉ ⲛ̅ ⲧⲉⲓ ⲙⲓⲛⲉ· ⲱ̅ ⲡⲙⲟⲛⲟⲭⲟⲥ ⲙ̅ⲡⲣ̅
<lb n="335"/>ⲛⲁϩⲧⲉ ⲉ ⲡⲉⲥⲭⲏⲙⲁ· ⲁⲗⲗⲁ ⲉⲓⲙⲉ ϫⲉ ⲕⲟ ⲛ̅ ϣⲙ̅ⲙⲟ·
<lb n="336"/>ⲉ ⲛⲁ ⲧⲡⲉ· ⲁⲩⲱ ⲧⲕ̅ⲯⲩⲭⲏ ⲟⲩⲟⲛϩ̅ ⲉ ⲃⲟⲗ ϫⲉ ⲉⲥⲕⲏ
<lb n="337"/>ⲕⲁ ϩⲏⲩ· ⲙⲏⲡⲱⲥ ϭⲉ ⲟⲩⲛ̅ ⲟⲩⲁ ⲛⲁϫⲟⲟⲥ· ϫⲉ ⲙ̅‐
<lb n="338"/>ⲡⲁⲑⲟⲥ ⲙ̅ ⲡⲥⲱⲙⲁ ϩⲉⲛⲫⲩⲥⲓⲕⲟⲛ ⲛⲉ· ⲉⲙⲛ̅ ⲁⲣⲓⲕⲉ ⁛—
<lb n="339"/>ⲉ ⲡⲉⲧ ⲛⲁⲣ̅ ϩⲙ̅ϩⲁⲗ ⲛⲁⲩ· ϭⲱϣⲧ̅ ϭⲉ ⲱ̅ ⲡⲥⲟⲛ ϫⲉ
<lb n="340"/>ⲛ̅ⲛⲉⲕⲉⲓⲛⲉ ⲉ ϫⲱⲕ ⲛ̅ ⲟⲩⲉⲅⲕⲗⲏⲙⲁ ⲉⲕⲉⲓⲛⲉ· ⲛ̅
<lb n="341"/>ⲛ̅ⲥⲱⲛⲧ̅ ⲙ̅ ⲡⲛⲟⲩⲧⲉ ⲛ̅ⲁⲅⲁⲑⲟⲥ· ⲉ ϩⲉⲛⲡⲁⲣⲁⲫⲩⲥⲓⲛ
<lb n="342"/>ⲉ ⲧⲃⲉ ⲛⲉⲕⲟⲩⲱϣ· ⲙⲛ̅ ⲛⲉⲕⲁⲙⲉⲗⲓⲁ· ⲛⲉ ⲛⲧⲁ ⲡⲛⲟⲩⲧⲉ
<lb n="343"/>ⲅⲁⲣ ⲧⲁⲙⲓⲟⲟⲩ ⲧⲏⲣⲟⲩ ⲛⲁⲛⲱⲟⲩ ⲉⲙⲁⲧⲉ· ⲁϥⲕⲟⲥⲙⲉⲓ
<lb n="344"/>ⲛ̅ⲧⲉⲩⲫⲩⲥⲓⲥ ϩⲛ̅ ϩⲉⲛⲥⲁ· ⲙⲛ̅ ϩⲉⲛⲭⲣⲓⲁ ⲉⲩⲡⲣⲉⲡⲉⲓ
<lb n="345"/>ⲙ̅ ⲡⲣⲱⲙⲉ ⲙⲛ̅ ϩⲉⲛⲉⲛⲉⲣⲅⲓⲁ ⲉⲛⲁⲛⲱⲟⲩ· ⲉⲧⲉ ⲡⲁⲓ
<lb n="346"/>ⲡⲉ ⲟⲩⲛ̅ ⲟⲩⲁ 
</pb>
<pb xml:id="54a ⲣ̅ⲍ̅"> ⲙⲉⲛ ϩⲕⲁⲉⲓⲧ ⲕⲁⲧⲁ ⲫⲩⲥⲓⲛ· ⲙⲛ̅ ⲁⲣⲓⲕⲉ 
<lb n="347"/>ⲉ ⲣⲟϥ ⲉϥϣⲁⲛⲟⲩⲱⲙ ϩⲛ̅ ⲟⲩϣⲓ· ⲉϥϣⲁⲛⲟⲩⲱⲙ ⲇⲉ
<lb n="348"/>ϩⲛ̅ⲟⲩⲙⲛ̅ⲧϣⲛⲁϥ ⲛⲁϣⲱⲡⲉ ⲛ̅ⲉⲛⲟⲭⲟⲥ ⲉ ⲡⲁⲣⲓⲕⲉ·
<lb n="349"/>ⲡⲉⲕϩⲟ ⲅⲁⲣ ⲟⲩⲫⲩⲥⲓⲕⲟⲛ ⲡⲉ· ϩⲟⲙⲟⲓⲱⲥ ⲟⲛ ⲟⲩⲛ̅
<lb n="350"/>ⲟⲩⲁ ⲟⲃⲉ ⲙⲛ̅ ⲁⲣⲓⲕⲉ ⲉ ⲣⲟϥ· ⲉϥϣⲁⲛⲥⲱ ϩⲛ̅ ⲟⲩ‐
<lb n="351"/>ⲣⲱϣⲉ· ⲉϥϣⲁⲛⲥⲱ ⲇⲉ ϩⲛ̅ ⲟⲩⲙⲛ̅ⲧ̅ ⲁⲧ ⲥⲉⲓ· ϣⲁⲩϭⲙ̅
<lb n="352"/>ⲁⲣⲓⲕⲉ ⲉ ⲣⲟϥ ⲉ ⲃⲟⲗ ϫⲉ ⲡⲉⲓ ⲕⲉ ⲟⲩⲫⲩⲥⲓⲕⲟⲛ ⲡⲉ·
<lb n="353"/>ⲧⲙⲛ̅ⲧ̅ ⲁⲧ ⲥⲉⲓ ⲇⲉ ⲟⲩⲡⲁⲣⲁⲫⲩⲥⲓⲛ ⲧⲉ·
<lb n="354"/>Ⲣ̅ϣⲁⲛ ⲟⲩⲁ ⲇⲉ ⲛ̅ⲕⲟⲧⲕ̅ ⲕⲁⲧⲁ ⲫⲩⲥⲓⲛ ⲙⲛ̅ ⲁⲣⲓⲕⲉ ⲉ
<lb n="355"/>ⲣⲟϥ ⲉϥϣⲁⲛⲛ̅ⲕⲟⲧⲕ̅ ⲡⲁⲣⲁ ⲡϣⲓ ⲙⲛ̅ ⲧϥ̅ⲧⲁⲓⲟ ⲙ̅ⲙⲁⲩ
<lb n="356"/>ϫⲉ ⲁϥⲃⲗ̅ ⲡⲥⲱⲙⲁ ⲉ ⲃⲟⲗ ⲉ ⲡⲉϩⲟⲩⲟ· ⲉ ⲁϥⲧⲁⲁϥ
<lb n="357"/>ⲉ ⲧⲟⲟⲧϥ̅ ⲙ̅ ⲡⲡⲁⲑⲟⲥ ⲙ̅ ⲡⲓϩⲓⲛⲏⲃ· ⲉ ⲁϥⲡⲁⲣⲁⲇⲓⲇⲟⲩ
<lb n="358"/>ⲙ̅ⲙⲟϥ ⲛ̅ ⲛⲉⲫⲁⲛⲧⲁⲥⲓⲁ· ϩⲓⲧⲛ̅ ⲧⲁⲙⲉⲗⲓⲁ· ⲣ̅ϣⲁⲛ
<lb n="359"/>ⲧⲥⲩⲛⲏⲑⲓⲁ· ⲙ̅ ⲡϩⲓⲛⲏⲃ ⲣ̅ ϩⲟⲩⲟ ϣⲁⲥⲣ̅ ϫⲥ̅ ⲉ ⲡⲉⲫⲩ‐
<lb n="360"/>ⲥⲓⲕⲟⲛ· ⲧⲉⲫⲩⲥⲓⲥ ⲅⲁⲣ ⲙⲛ̅ ⲧⲥⲩⲛⲏⲑⲓⲁ ⲛ̅ⲧⲟⲟⲩ ⲛⲉ
<lb n="361"/>ⲛ̅ⲣⲉϥⲧⲁϣⲉⲟⲉⲓϣ ⲙ̅ ⲡⲙⲉⲣⲟⲥ ⲥⲛⲁⲩ· ⲧⲉⲫⲩⲥⲓⲥ ⲟⲩ‐
<lb n="362"/>ⲱⲛϩ̅ ⲙ̅ⲙⲟⲥ ⲉ ⲃⲟⲗ ϫⲉ ⲟⲩϩⲙ̅ϩⲁⲗ ⲧⲉ ⲧⲥⲩⲛⲏⲑⲓⲁ
<lb n="363"/>ⲉⲥⲟⲩⲱⲛϩ̅ ⲉ ⲃⲟⲗ ⲛ̅ⲧⲉ ⲡⲣⲟϩⲁⲓⲣⲉⲥⲓⲥ· ⲉⲣⲉ ⲡⲣⲱⲙⲉ
<lb n="364"/>ⲅⲁⲣ ⲁϩⲉ ⲣⲁⲧϥ̅ ϩⲙ̅ ⲡⲙⲉⲣⲟⲥ ⲥⲛⲁⲩ ⁛— ⲧⲉⲡⲣⲟϩⲁⲓ‐
<lb n="365"/>ⲣⲉⲥⲓⲥ ⲇⲉ ⲥⲟ ⲙ̅ ⲡⲉⲥϫⲟⲉⲓⲥ· ⲙ̅ⲙⲓⲛ ⲙ̅ⲙⲟⲥ ⁛— 
</pb>
<pb xml:id="54b ⲣ̅ⲏ̅"> ⲉⲥⲟ 
<lb n="366"/>ⲛ̅ⲑⲉ ⲛ̅ⲟⲩⲟⲓⲉⲓ̈ ⲉϣⲁϥⲧⲱϭⲉ ⲛ̅ ϩⲉⲛⲥⲩⲛⲏⲑⲓⲁ ⲉⲩϩⲟⲟⲩ
<lb n="367"/>ϩⲛ̅ ⲧⲉⲫⲩⲥⲓⲥ· ⲙⲛ̅ ϩⲉⲛⲁⲣⲉⲧⲏ ⲉⲛⲁⲛⲱⲟⲩ· ⲕⲁⲧⲁ ⲡⲉⲧ
<lb n="368"/>ⲉϩⲛⲁϥ ϣⲁϥⲧⲉϭ ⲛⲉⲑⲟⲟⲩ ⲙ̅ ⲡⲉⲓ ⲥⲙⲟⲧ ϩⲣⲁⲓ ⲙⲉⲛ
<lb n="369"/>ϩⲙ̅ ⲡⲉⲕϩⲟ· ⲡⲗⲓⲃⲉ ⲛ̅ⲑⲏ·
<lb n="370"/>Ϩⲙ̅ ⲡⲉⲓⲃⲉ ⲇⲉ ϩⲱⲱϥ· ⲧⲙⲛ̅ⲧ̅ϣⲛⲁ· ⲡϩⲓⲛⲏⲃ ⲇⲉ ϩⲱⲱϥ·
<lb n="371"/>ⲡⲃⲱⲗ ⲉⲃⲟⲗ ⲉ ⲡⲉϩⲟⲩⲟ ϩⲛ̅ ⲟⲩϩⲓⲛⲏⲃ ⲉϥϩⲟⲣϣ̅· ϩⲣⲁⲓ
<lb n="372"/>ⲟⲛ ϩⲙ̅ ⲡⲛⲁⲩ ⲛ̅ ⲛ̅ⲃⲁⲗ· ⲙ̅ⲙⲉⲉⲩⲉ ⲉⲑⲟⲟⲩ ϩⲣⲁⲓ ϩⲛ̅
<lb n="373"/>ⲧⲙⲉ ⲧⲥⲩⲛⲏⲑⲓⲁ ⲙ̅ ⲡϭⲟⲗ· ϣⲁϥⲧⲱϭⲉ ⲟⲛ ⲛ̅ ⲛ̅ⲁⲣⲉⲧⲏ
<lb n="374"/>ⲉⲧ ⲛⲁⲛⲱⲟⲩ ϩⲙ̅ ⲡⲉⲓ ⲥⲙⲟⲧ ⲛ̅ ⲟⲩⲱⲧ· ϩⲣⲁⲓ ϩⲙ̅
<lb n="375"/>ⲡⲉⲓⲃⲉ· ⲑⲩⲡⲟⲙⲟⲛⲏ ϩⲣⲁⲓ ϩⲙ̅ ⲡϩⲓⲛⲏⲃ· ⲧⲉⲩϣⲏ
<lb n="376"/>ⲛ̅ ⲣⲟⲉⲓⲥ ϩⲣⲁⲓ ϩⲙ̅ ⲡϭⲟⲗ· ⲧⲟⲡⲕ̅ ⲉ ⲧⲙⲉ ϩⲣⲁⲓ ϩⲙ̅
<lb n="377"/>ⲡⲛⲁⲩ ⲛ̅ ⲛ̅ⲃⲁⲗ· ⲧⲙⲛ̅ⲧ̅ϣⲁⲩ· ⲧⲉⲡⲣⲟϩⲁⲓⲣⲉⲥⲓⲥ ⲅⲁⲣ
<lb n="378"/>ⲉⲥⲧⲛ̅ⲧⲱⲛ ⲉⲡⲟⲩⲉⲓ̈· ⲡⲁⲓ ⲅⲁⲣ ϩⲛ̅ ⲟⲩⲣⲓⲕⲉ ⲛ̅ ⲛ̅ⲃⲁⲗ
<lb n="379"/>ϣⲁϥⲡⲱⲣⲕ̅ ⲛ̅ ⲛ̅ⲥⲩⲛⲏⲑⲓⲁ ⲉⲑⲟⲟⲩ ⲛϥ̅ⲧⲱϭⲉ ⲛ̅ ⲛ̅ⲁⲣⲉⲧⲏ
<lb n="380"/>ⲉⲧ ⲛⲁⲛⲱⲟⲩ ⲕⲁⲧⲁ ⲡⲉⲧ ⲉϩⲛⲁϥ· ⲉⲡⲉⲓ ⲇⲏ Ⲁϥϫⲣⲟ
<lb n="381"/>ⲉ ⲧⲉⲫⲩⲥⲓⲥ· ⲧⲉⲫⲩⲥⲓⲥ ⲅⲁⲣ ⲉⲥⲧⲛ̅ⲧⲱⲛ ⲉⲩⲕⲁϩ ⲉϣⲁⲩⲣ̅
<lb n="382"/>ϩⲱⲃ ⲉ ⲣⲟϥ· ⲡⲉⲥⲟⲩⲟⲉⲓ ⲇⲉ ⲡⲉ ⲧⲉ ⲡⲣⲟϩⲁⲓⲣⲉⲥⲓⲥ·
<lb n="383"/>ⲧⲉⲅⲣⲁⲫⲏ ϭⲉ ⲉⲧ ⲟⲩⲁⲁⲃ ⲥϯⲥⲃⲱ ⲛⲁⲛ· ⲁⲩⲱ ⲥⲧ[ⲥ]ⲁⲃⲟ
<lb n="384"/>ⲙ̅ⲙⲟⲛ· ϫⲉ ⲁϣ ⲛⲉ ⲛ̅ⲥⲩⲛⲏⲑⲓⲁ· ⲉⲑⲟⲟⲩ ⲉⲧ ⲙ̅ⲡϣⲁ
<lb n="385"/>ⲙ̅ ⲡⲟⲣⲕⲟⲩ ⲙⲛ̅ ⲛⲉⲩⲛⲟⲩⲛⲉ· ⲁⲩⲱ ϫⲉ ⲁϣ ⲛⲉ ⲛ̅‐
<lb n="386"/>ⲁⲣⲉⲧⲏ· ⲉⲧ ⲛⲁⲛⲱⲟⲩ ⲉⲧ ⲉϣϣⲉ· ⲉ ⲧⲟⲟϭⲟⲩ ⲁⲩⲱ ⲉ
<lb n="387"/> ⲣ̅ ϩⲱⲃ ⲉ ⲣⲟⲟⲩ 
</pb>
<pb xml:id="55a ⲣ̅ⲑ̅"> ⲛϥ̅ϣⲱⲡⲉ ⲉϥⲣⲏⲥ· ⲡⲟⲩⲟⲉⲓ ⲅⲁⲣ
<lb n="388"/>ⲉⲧⲉ ⲛϥ̅ⲥⲟⲟⲩⲛ ⲁⲛ· ⲛ̅ ⲧϭⲟⲙ ⲛ̅ ⲛⲉⲅⲣⲁⲫⲏ· ⲟⲩⲁⲧ
<lb n="389"/>ϭⲟⲙ ⲡⲉ· ⲁⲩⲱ ⲟⲩϩⲓⲇⲓⲱⲧⲏⲥ ⲡⲉ ⲧⲛⲟⲙⲟⲑⲉⲥⲓⲁ ⲅⲁⲣ
<lb n="390"/>ⲛ̅ ⲛⲉⲅⲣⲁⲫⲏ ϣⲁⲥϯ ϭⲟⲙ ⲅⲁⲣ ϩⲓ ⲙⲛ̅ⲧ̅ⲣⲙ̅ ⲛ̅ ϩⲏⲧ·
<lb n="391"/>ⲛ̅ⲥϯ ⲛ̅ ϩⲉⲛⲁⲣⲉⲧⲏ ⲉⲛⲁⲛⲱⲟⲩ ⲉ ⲃⲟⲗ ϩⲛ̅ ⲛⲉⲥⲕⲗⲁⲇⲟⲥ
<lb n="392"/>ⲙ̅ⲙⲓⲛ ⲙ̅ⲙⲟⲥ ⲕⲁⲧⲁ ϯϩⲉ· ϣⲁⲥϯ ⲛⲁϥ ⲛ̅ ⲟⲩⲡⲓⲥϯⲥ·
<lb n="393"/>ⲉⲛⲁⲛⲟⲩⲥ ⲉ ⲧⲣ ϥ̅ⲧⲟϭⲥ̅ ϩⲛ̅ ⲧϥ̅ⲙⲛ̅ⲧ̅ⲁⲡⲓⲥⲧⲟⲥ· ⲁⲩⲱ ⲟⲩ‐
<lb n="394"/>ϩⲗ̅ⲡⲓⲥ ϩⲛ̅ ⲟⲩⲙⲛ̅ⲧ̅ ⲁⲧ ⲛⲁϩⲧⲉ· ⲁⲩⲱ ⲟⲩⲁⲅⲁⲡⲏ ϩⲛ̅
<lb n="395"/>ⲟⲩⲙⲟⲥⲧⲉ· ⲁⲩⲱ ⲟⲩⲥⲱⲟⲩⲛ ϩⲛ̅ ⲟⲩⲙⲛ̅ⲧ̅ ⲁⲧ ⲥⲟⲟⲩⲛ· ⲟⲩ‐
<lb n="396"/>ⲥⲡⲟⲩⲇⲏ ϩⲛ̅ ⲟⲩⲙⲛ̅ⲧ̅ⲁⲙⲉⲗⲏⲥ· ⲟⲩⲧⲁⲓⲟ· ⲙⲛ̅ ⲟⲩⲉⲟⲟⲩ·
<lb n="397"/>ⲡⲉⲧ ϣⲉⲡ ϩⲓⲥⲉ ϣⲁϥⲧⲱϭⲉ ⲛ̅ ⲟⲩⲙⲛ̅ⲧ̅ ⲁⲧ ⲙⲟⲩ·
<lb n="398"/>Ⲁⲩⲱ ⲟⲩⲙⲛ̅ⲧ̅ⲛⲟⲩⲧⲉ ϩⲛ̅ ⲧϥ̅ⲙⲛ̅ⲧ̅ⲣⲱⲙⲉ· ⲣ̅ϣⲁⲛ ⲡⲉⲛ‐
<lb n="399"/>ⲟⲩⲟⲉⲓ· ϭⲉ ⲉⲧⲉ ⲧⲁⲓ ⲧⲉ ⲧⲉⲡⲣⲟϩⲁⲓⲣⲉⲥⲓⲥ ⲕⲱ ⲛ̅ⲥⲱϥ ⲙ̅
<lb n="400"/>ⲡϥ̅ⲥⲁϩ· ⲉⲧ ϯⲥⲃⲱ ⲛⲁϥ ⲉⲧⲉ ⲧⲁⲓ ⲧⲉ ⲧⲉⲅⲣⲁⲫⲏ ⲉⲧ
<lb n="401"/>ⲟⲩⲁⲁⲃ· ϣⲁⲩϩⲉ ⲉ ⲣⲟϥ ⲉϥⲡⲗⲁⲛⲁ· ⲁⲩⲱ ⲛϥ̅ⲉⲓ ⲉ
<lb n="402"/>ϩⲣⲁⲓ̈ ⲉ ϩⲉⲛⲙⲉⲉⲩⲉ ⲉⲩϩⲟⲟⲩ· ⲉⲩⲥⲱⲟⲩϩ ⲛⲁϥ ⲉ ϩⲟⲩⲛ
<lb n="403"/>ⲛ̅ ϩⲉⲛⲥⲩⲛⲏⲑⲓⲁ ⲉⲩϩⲟⲟⲩ· ⲉϥⲧⲱϭⲉ ⲙ̅ⲙⲟⲟⲩ ϩⲛ̅ ⲧⲉϥ‐
<lb n="404"/>ⲫⲩⲥⲓⲥ ⲉ̅ⲛⲉⲥⲏⲡ ⲉ ⲣⲟⲥ ⲁⲛ ⲉⲧⲉ ⲛⲁⲓ ⲛⲉ· ⲟⲩⲙⲛ̅ⲧ̅‐
<lb n="405"/>ⲁⲡⲓⲥⲧⲟⲥ· ⲟⲩⲙⲛ̅ⲧ̅ⲉⲓⲁ ⲧⲟⲟⲧⲕ̅ ⲛ̅ⲥⲱⲕ ⲙ̅ⲙⲓⲛ ⲙ̅‐
<lb n="406"/>ⲙⲟⲕ· ⲟⲩⲙⲟⲥⲧⲉ ⲟⲩⲫⲑⲟⲛⲟⲥ ⲟⲩⲙⲛ̅ⲧ̅ⲙⲁⲓⲉⲟⲟⲩ ⲉϥ‐
<lb n="407"/>ϣⲟⲩⲉⲓⲧ ⁛— 
</pb>
<pb xml:id="55b ⲣ̅ⲓ̅"> ⲟⲩⲗⲓⲃⲉ ⲛ̅ ϩⲏ· ⲟⲩⲙⲛ̅ⲧ̅ϣⲛⲁ· ⲡⲟⲩⲱ‐ 
<lb n="408"/>ϩⲙ̅· ⲡϯ ⲧⲱⲛ ⲙⲛ̅ ⲛⲉⲧ ⲉⲓⲛⲉ ⲛ̅ ⲛⲁⲓ· ⲛ̅ⲧⲁ ⲛⲁⲓ ϣⲱⲡⲉ
<lb n="409"/>ⲙ̅ⲙⲟϥ· ϫⲉ ⲁϥⲕⲁ ⲡⲛⲟⲙⲟⲑⲉⲧⲏⲥ ⲛ̅ⲥⲱϥ ⲉϥϣⲁⲛⲣ̅
<lb n="410"/>ϩⲧⲏϥ ⲇⲉ ⲛϥ̅ϭⲙ̅ ⲁⲣⲓⲕⲉ ⲉ ⲣⲟϥ ⲙ̅ⲙⲓⲛ ⲙ̅ⲙⲟϥ· ⲛϥ̅‐
<lb n="411"/>ϭⲉⲡⲏ ⲛϥ̅ⲡⲁϩⲧϥ̅ ⲙ̅ ⲡⲛⲟⲙⲟⲑⲉⲧⲏⲥ· ⲛϥ̅ϫⲟⲟⲥ ⲉϥ‐
<lb n="412"/>ⲣⲓⲙⲉ· ϫⲉ ⲁⲓⲣ̅ ⲛⲟⲃⲉ ϫⲉ ⲁⲓⲕⲁⲁⲕ ⲛ̅ⲥⲱⲓ
<lb n="413"/>Ⲛⲧⲉⲩⲛⲟⲩ ϣⲁⲣⲉ ⲡⲛⲟⲙⲟⲑⲉⲧⲏⲥ ϣⲟⲣⲡϥ̅ ⲉ ⲣⲟϥ· ϩⲛ̅
<lb n="414"/>ⲧϥ̅ⲙⲛ̅ⲧ̅ⲙⲁⲓⲣⲱⲙⲉ ⲉⲧ ⲟϣ· ⲁⲩⲱ ϣⲁϥϯ ⲛⲁϥ ⲛ̅
<lb n="415"/>ⲟⲩⲙⲛ̅ⲧ̅ⲣⲙ̅ ⲛ̅ ϩⲏⲧ ⲉⲛⲁⲛⲟⲩⲥ ⲙⲛ̅ ⲟⲩϭⲟⲙ ⲉ ⲧⲣⲉ ϥⲣ̅
<lb n="416"/>ϩⲱⲃ ⲉ ⲡⲕⲁϩ ⲛ̅ ⲧⲉⲫⲩⲥⲓⲥ ⲛ̅ ⲕⲉ ⲥⲟⲡ· ⲛϥ̅ⲡⲱⲣⲕ̅ ⲉ ⲃⲟⲗ
<lb n="417"/>ⲛ̅ ϩⲏⲧⲥ̅ ⲛ̅ ⲛ̅ⲥⲩⲛⲏⲑⲓⲁ ⲉⲑⲟⲟⲩ ⲛϥ̅ϯ ⲛⲁϥ ⲛ̅ ⲛⲁⲣⲉⲧⲏ
<lb n="418"/>ⲉⲧ ⲥⲟⲧⲡ̅· ⲁⲩⲱ ⲉⲧ ⲛⲁⲛⲱⲟⲩ· ⲉ ⲧⲣ ϥ̅ⲧⲟϭⲟⲩ ⲉ ⲡⲙⲁ
<lb n="419"/>ⲛ̅ ⲛⲉⲑⲟⲟⲩ ⲛϥ̅ϯ ⲛⲁϥ ⲛ̅ ϩⲉⲛⲕⲗⲟⲙ· ⲙⲛ̅ ϩⲉⲛⲧⲁⲓⲟ
<lb n="420"/>ⲉⲛⲁϣⲱⲟⲩ· ⲁϥϩⲕⲟ ⲕⲁⲧⲁ ⲫⲩⲥⲓⲛ· ⲁⲗⲗⲁ ⲁϥϩⲩⲡⲟ‐
<lb n="421"/>ⲙⲉⲓⲛⲉ· ⲁϥⲉⲡⲉⲓⲑⲩⲙⲉⲓ ⲁⲗⲗⲁ· ⲁϥϣⲱⲡⲉ ⲛ̅ϣⲁⲩ·
<lb n="422"/>ⲡϩⲓⲛⲏⲃ ϩⲟⲣϣ̅ ⲉ ϫⲱϥ· ⲁⲗⲗⲁ ⲁϥⲁⲅⲱⲛⲓⲍⲉ ⲉ ⲧⲟⲩϣⲏ
<lb n="423"/>ⲛ̅ⲣⲟⲉⲓⲥ· ⲉϥϫⲛⲁⲁⲩ ⲉ ⲯⲁⲗⲗⲉⲓ·
<lb n="424"/>Ⲁⲗⲗⲁ ϣⲁϥⲟⲩⲱⲛ ⲛ̅ ⲣⲱϥ ⲛϥ̅ⲥⲙⲟⲩ ⲉ ⲡⲛⲟⲩⲧⲉ ϩⲛ̅
<lb n="425"/>ⲟⲩⲙⲛ̅ⲧ̅ϫⲱⲱⲣⲉ ϣⲁⲩϯ ⲕⲗⲟⲙ ϭⲉ ⲉϫⲙ̅ ⲡⲁⲓ ⲛ̅
<lb n="426"/>ϯⲙⲓⲛⲉ ⲛ̅ⲥⲉ ϯⲧⲁⲓⲟ ⲛⲁϥ· ⲛⲉⲕⲗⲟⲙ ⲙⲉⲛ ϫⲉ ⲁϥ‐
<lb n="427"/>ⲁⲅⲱⲛⲓⲍⲉ ⲁϥϫⲣⲟ ⲧⲉⲫⲩⲥⲓⲥ· 
</pb>
<pb xml:id="56a ⲣ̅ⲓ̅ⲁ̅"> Ⲛ̅ⲧⲁⲓⲟ ⲇⲉ ϫⲉ ⲁϥϫⲡⲟ 
<lb n="428"/>ⲛⲁϥ ⲛ̅ ⲛ̅ⲁⲣⲉⲧⲏ ⲉⲧ ⲛⲁⲛⲱⲟⲩ· ⲙⲁⲣⲛ̅ϯ ⲉⲟⲟⲩ ϭⲉ
<lb n="429"/>ⲧⲉⲛⲟⲩ ⲛ̅ ⲧⲙⲛ̅ⲧ̅ⲙⲁⲓⲣⲱⲙⲉ ⲙ̅ ⲡⲛⲟⲩⲧⲉ ⲁⲩⲱ ⲙⲁⲣⲛ̅‐
<lb n="430"/>ⲥⲙⲟⲩ ⲉ ⲣⲟϥ· ⲛ̅ⲧⲛ̅ⲟⲩⲱⲛϩ̅ ⲉ ⲃⲟⲗ ⲛ̅ ⲧⲉϥⲙⲛ̅ⲧ̅ⲁⲅⲁ‐
<lb n="431"/>ⲑⲟⲥ· ⲙⲁⲣⲛ̅ⲡⲁϩⲧⲛ̅ ⲛ̅ⲧⲛ̅ⲟⲩⲱϣⲧ̅ ⲛ̅ ⲧϥ̅ⲙⲛ̅ⲧ̅ϣⲁⲛϩⲧⲏϥ·
<lb n="432"/>ⲛⲓⲙ ⲅⲁⲣ ⲛ̅ⲉⲓⲱⲧ ⲡⲉⲧ ⲛⲁϣⲛ̅ϩⲧⲏϥ ⲛ̅ϯϩⲉ· ⲏ̅ ⲁϣ
<lb n="433"/>ⲛ̅ⲉⲓⲱⲧ ⲡⲉⲧ ⲙⲉ ⲛ̅ ⲛϥ̅ϣⲏⲣⲉ ⲛ̅ⲑⲉ ⲉⲧ ⲉⲣⲉ ⲡϫⲥ̅ ⲙⲉ ⲙ̅‐
<lb n="434"/>ⲙⲟⲛ ⲁⲛⲟⲛ ⲛϥ̅ϩⲙ̅ϩⲁⲗ ⲁϥⲭⲁⲣⲓⲍⲉ ⲛⲁⲛ· ⲛ̅ ϩⲉⲛⲛⲟϭ
<lb n="435"/>ⲛ̅ ⲇⲱⲣⲉⲁ· ⲉϥⲟⲓⲕⲟⲛⲟⲙⲉⲓ ⲙ̅ⲙⲟⲛ ϩⲛ̅ ⲟⲩⲙⲛ̅ⲧ̅ⲛⲟϭ·
<lb n="436"/>ⲉϥⲕⲱ ⲛⲁⲛ ⲉ ⲃⲟⲗ ϩⲛ̅ ⲟⲩⲙⲛ̅ⲧ̅ⲛⲁⲏⲧ· ⲉϥⲑⲉⲣⲁ‐
<lb n="437"/>ⲡⲉⲩⲉ ⲛ̅ ⲛ̅ⲥⲁϣ ⲛ̅ ⲧⲉⲯⲩⲭⲏ ϩⲛ̅ ⲟⲩⲙⲛ̅ⲧ̅ϣⲁⲛ‐
<lb n="438"/>ϩⲧⲏϥ· ⲁⲗⲗⲁ ⲁⲛⲟⲛ ϩⲉⲛ ⲁⲧ ϩⲙⲟⲧ ⲧⲛ̅ⲛⲁⲁⲑⲉⲧⲉⲓ
<lb n="439"/>ⲙ̅ⲙⲟϥ ⁛—
<lb n="440"/>Ϥϩⲟⲣϣ̅ ⲛ̅ ϩⲏⲧ ⲉ ϫⲱⲛ ⲛϥ̅ⲕⲱ ⲙ̅ⲙⲟⲛ ⲁⲛ ⲛ̅ⲥⲱϥ·
<lb n="441"/>ϥⲟⲩⲱϣ ⲅⲁⲣ ⲉ ⲧⲣⲉ· ⲟⲩⲟⲛ ⲛⲓⲙ· ⲟⲩϫⲁⲓ ⲛ̅ⲥⲉ ⲗⲟ
<lb n="442"/>ϩⲙ̅ ⲡⲛⲟⲃⲉ ⲛ̅ⲥⲉ ⲗⲟ ϩⲙ̅ ⲡⲛⲟⲃⲉ (sic) ϫⲉ ⲉⲩⲉⲕⲗⲏⲣⲟⲛⲟ‐
<lb n="443"/>ⲙⲉⲓ̅ ⲛ̅ⲧϥ̅ⲙⲛ̅ⲧ̅ⲉⲣⲟ· ⲛⲉⲛϣⲱⲛⲉ ⲅⲁⲣ ⲧⲏⲣⲟⲩ ⲉⲧ ⲙⲟⲕϩ̅
<lb n="444"/>ⲁⲩⲱ ⲉⲧ ϩⲟⲣϣ̅ ⲁϥⲣ̅ ⲡⲁϩⲣⲉ ⲉ ⲣⲟⲟⲩ ϩⲛ̅ ⲧϥ̅ⲙⲛ̅ⲧ̅‐
<lb n="445"/>ⲁⲅⲁⲑⲟⲥ· ⲡⲣⲉϥϫⲛⲁⲁⲩ ⲙⲉⲛ ⲉϥⲉⲓⲣⲉ ⲙ̅ⲙⲟϥ ⲛ̅
<lb n="446"/> ⲥⲡⲟⲩⲇⲁⲓⲟⲥ· ⲉϥ
</pb>
<pb xml:id="56b ⲣ̅ⲓ̅ⲃ̅">ⲧⲟⲩⲛⲟⲥ ⲙ̅ⲙⲟϥ ⲉ ϩⲟⲓⲛⲉ ⲛ̅ϩⲩⲙ‐
<lb n="447"/>ⲛⲟⲥ ⲙⲛ̅ ⲛⲉⲯⲁⲗⲙⲟⲥ· ⲡⲁⲧ ⲣ̅ ⲛⲟⲃⲉ ϣⲁϥⲧⲟⲃⲥϥ̅ ⲉ ⲧⲣ
<lb n="448"/>ϥ̅ⲙⲉⲧⲁⲛⲟⲓ ⲛϥ̅ⲕⲱ ⲛⲁϥ ⲉ ⲃⲟⲗ ⲛϥ̅ϯ ⲟⲩⲣⲟⲧ ⲛ̅ ϩⲏⲧ
<lb n="449"/>ⲛⲁϥ ⲉ ϩⲟⲩⲛ ⲉ ⲧⲁⲣⲉⲧⲏ ϩⲛ̅ ⲟⲩⲣⲓⲙⲉ ⲙⲛ̅ ⲟⲩⲑⲃ̅ⲃⲓⲟ·
<lb n="450"/>ⲡϭⲱⲃ ϣⲁϥⲥⲱⲧⲙ̅ ⲉ ⲣⲟϥ ϩⲛ̅ ⲟⲩϭⲉⲡⲏ ϫⲉ ⲛ̅ ⲛϥ̅ⲣ̅
<lb n="451"/>ⲕⲟⲩⲓ ⲛ̅ ϩⲏⲧ ⲙⲛ̅ ⲛⲉⲧ ϩⲩⲡⲟⲙⲉⲓⲛⲉ ϣⲁϥⲭⲁⲣⲓⲍⲉ ⲛⲁⲩ
<lb n="452"/>ⲛ̅ ⲧⲇⲱⲣⲉⲁ ⲙ̅ ⲡⲉⲡⲛⲁ̅· ϣⲁϥϯ ⲧⲁⲓⲟ ⲛⲁⲩ ⲧⲏⲣⲟⲩ
<lb n="453"/>ϩⲁ ⲡⲃⲉⲉⲕⲉ ⲙ̅ ⲡⲉⲩϩⲓⲥⲉ· ⲟⲩⲛ̅ϭⲟⲙ ⲙⲉⲛ ⲙ̅ⲙⲟϥ ⲉ
<lb n="454"/>ⲥⲟⲕⲛ̅ ⲉ ⲣⲟϥ ⲛ̅ϫⲛⲁϩ ⲁⲗⲗⲁ ⲛϥ̅ⲟⲩⲱϣ· ⲁⲛ ⲉ ⲧⲣⲉ
<lb n="455"/>ⲧⲛ̅ⲡⲣⲟϩⲁⲓⲣⲉⲥⲓⲥ ϣⲱⲡⲉ ⲛ̅ ⲁⲧ ⲕⲁⲣⲡⲟⲥ· ⲱ̅ ⲡⲉⲓ ⲛⲟⲩⲧⲉ
<lb n="456"/>ⲛ̅ ⲁⲅⲁⲑⲟⲥ· ⲱ̅ ⲡⲉⲓ ⲛⲟⲩⲧⲉ ⲙ̅ ⲙⲁⲓ ⲣⲱⲙⲉ· ⲱ̅ ⲡⲉⲓ
<lb n="457"/>ⲛⲟⲩⲧⲉ ⲛ̅ ⲁⲧ ϣⲁϫⲉ ⲉ ⲣⲟϥ·
<lb n="458"/>Ⲁⲩⲱ ⲁⲛⲟⲛ ⲧⲛ̅ⲕⲁⲧⲁⲫⲣⲟⲛⲉⲓ· ⲁⲩⲱ ⲧⲛ̅ⲁⲙⲉⲗⲉⲓ· ⲉ
<lb n="459"/>ϣⲓⲛⲉ ⲛ̅ ⲥⲱϥ ⲉ ⲡⲉⲛϫⲥ̅ ⲡⲉ ⲛ̅ⲧⲟϥ ⲡⲉ ⲛⲧⲁϥⲧⲁⲙⲓⲟⲛ
<lb n="460"/>ⲉ ⲁϥⲙⲉⲣⲓⲧⲛ̅ ⲁϥⲧⲁⲁϥ ϩⲁⲣⲟⲛ· ⲁⲩⲱ ⲧⲛ̅ϫⲛⲁⲁⲩ ⲉ
<lb n="461"/>ⲉ̅ⲡⲉⲓⲕⲁⲗⲉⲓ ⲙ̅ⲙⲟϥ· ⲁϥⲥⲟⲧⲛ̅ ⲁϥϯ ⲧⲟⲟⲧⲛ̅ ⲁϥⲣ̅
<lb n="462"/>ⲟⲩⲟⲉⲓⲛ ⲉⲛⲃⲁⲗ ⲙ̅ ⲡⲉⲛⲛⲟⲩⲥ ⲁϥϯ ⲡⲥⲟⲟⲩⲛ ⲉ ⲡⲉⲛ‐
<lb n="463"/>ϩⲏⲧ· ⲁϥⲧⲣⲛ̅ϫⲓ ϯⲡⲉ ⲙ̅ ⲡⲉϩⲗⲟϭ ⲛ̅ ⲧϥ̅ⲁⲅⲁⲡⲏ ⲉⲧ
<lb n="464"/>ⲛⲟⲧⲙ̅ ⲛ̅ ⲟⲩⲟⲉⲓϣ ⲛⲓⲙ· ⲛⲁⲓⲁⲧϥ̅ ϭⲉ ⲙ̅ ⲡⲉⲧ ⲛⲁⲙⲟⲩϩ
<lb n="465"/>ⲉ ⲃⲟⲗ ϩⲛ̅ ⲧϥ̅ⲁⲅⲁⲡⲏ ϫⲉ ⲙⲉⲣⲉ ⲕⲉⲟⲩⲱϣ ⲛ̅ ϩⲏⲧ ⲣ̅
<lb n="466"/>ϫⲟⲉⲓⲥ ⲉ ϫⲱϥ 
</pb>
<pb xml:id="57a ⲣ̅ⲓ̅ⲅ̅">
<lb n="467"/> Ⲥⲱⲧⲙ̅ ϭⲉ ⲛⲁ ⲥⲛⲏⲩ ⲛⲁ ⲙⲉⲣⲁⲁⲧⲉ· ⲛⲓⲙ ⲛ̅ ⲥⲁⲃⲉ ⲡⲉⲧ
<lb n="468"/>ⲉⲛϥ̅ⲛⲁⲙⲉⲣⲉ ⲡⲉⲓ ϫⲥ̅ ⲁⲛ ⲛ̅ ϯⲙⲉⲓⲛⲉ· ⲛⲓⲙ ⲡⲉⲧ ⲉⲛϥ̅ⲛⲁ‐
<lb n="469"/>ⲟⲩⲱϣⲧ̅ ⲁⲛ ⲛϥ̅ⲉⲝⲟⲙⲟⲗⲟⲅⲉⲓ ⲛⲁϥ· ϯⲥⲟⲡⲥⲡ̅ ⲁⲩⲱ ϯ
<lb n="470"/>ⲡⲁⲣⲁⲕⲁⲗⲉⲓ ⲙ̅ⲙⲱⲧⲛ̅ ⲉ ⲧⲙ̅ ⲧⲣⲉ ⲧⲛ̅ⲁⲙⲉⲗⲉⲓ ⲉⲥⲙⲟⲩ
<lb n="471"/>ⲉ ⲡⲉⲓ ϫⲥ̅ ⲛ̅ⲣⲙ̅ⲣⲁϣ· ⲛ̅ϣⲁⲛⲁⲙⲉⲗⲉⲓ ϭⲉ ⲱ̅ ⲙ̅ ⲙⲁⲓ‐
<lb n="472"/>ⲛⲟⲩⲧⲉ· ⲁϣ ⲧⲉ ⲧⲛ̅ⲁⲡⲟⲗⲟⲅⲓⲁ ϩⲙ̅ ⲡⲉϩⲟⲟⲩ ⲙ̅ ⲡϩⲁⲡ
<lb n="473"/>ⲏ̅ ⲛ̅ⲛⲁϫⲟⲟⲥ ϫⲉ ⲟⲩ· ⲛ̅ⲛⲁϫⲟⲟⲥ ϫⲉ ⲙ̅ⲡ ⲉⲛⲥⲱⲧⲙ̅ ⲏ̅
<lb n="474"/>ⲙ̅ⲡ ⲉⲛⲉⲓⲙⲉ· ⲏ̅ ϫⲉ ⲙ̅ⲡ ⲟⲩⲧⲁⲙⲟⲛ· ⲟⲩⲟⲓ ⲟⲩⲟⲓ
<lb n="475"/>ⲛⲉⲕⲃⲁ ⲟⲩⲟ̅ⲟⲗⲉ ⲉ ϫⲱⲛ· ⲡⲉϫⲁϥ ϫⲉ ϩⲉⲛϩⲣⲟⲟⲩ
<lb n="476"/>ⲁⲩⲥⲱⲧⲙ̅ ⲉ ⲣⲟⲟⲩ ϩⲙ̅ ⲡⲉⲓⲁ ⲙ̅ ⲡϩⲁⲡ· ⲁϣ ϭⲉ
<lb n="477"/>ⲛⲉ ⲛⲉϩⲣⲟⲟⲩ ⲱ̅ ⲛⲁ ⲥⲛⲏⲩ ⲛ̅ⲥⲁ ⲡⲣⲓⲙⲉ ⲙⲛ̅
<lb n="478"/>ⲡϭⲁϩϭϩ̅ ⲛ̅ ⲟⲃϩⲉ· ⲁϣ ⲡⲉ ⲡϩⲱⲃ ⲉⲧⲉ ⲙ̅ⲡ ⲉϥⲁⲁϥ
<lb n="479"/>ⲛⲁⲛ ⲛ̅ϭⲓ ⲡⲉⲛϫⲥ̅ ⲡⲉⲧ ϣⲟⲟⲡ ϩⲛ̅ ⲕⲟⲩⲱ̅ⲛϥ̅ ⲙ̅
<lb n="480"/>ⲡⲉϥⲉⲓⲱⲧ·
<lb n="481"/>Ⲡⲉⲧ ϩⲙ̅ ⲡϫⲓⲥⲉ ⲛ̅ ⲁⲧ ϣⲁϫⲉ ⲉ ⲣⲟϥ· ⲙⲏ ⲙ̅ⲡ ϥ̅ⲑⲃ̅ⲃⲓⲟϥ
<lb n="482"/>ⲛϥ̅ⲉⲓ ⲉ ⲡⲉⲥⲏⲧ ϣⲁ ⲣⲟⲛ· ⲡⲉⲓ ⲁⲧ ⲛⲁⲩ ⲉ ⲣⲟϥ ⲙⲏ
<lb n="483"/>ⲙ̅ⲡ ⲟⲩⲛⲁⲩ ⲉ ⲣⲟϥ ⲉ ⲧⲃⲏⲏⲧⲛ̅· Ⲡⲗⲟⲅⲟⲥ ⲛ̅ ⲁⲧ ⲙⲟⲩ
<lb n="484"/>ⲁϥϫⲓ ⲥⲁⲣⲝ̅ ⲁϥϫⲓ ϯⲡⲉ ⲙ̅ ⲡⲙⲟⲩ ϩⲁ ⲣⲟⲛ· ⲡⲉⲧ ϯ
<lb n="485"/>ⲧⲁⲓⲟ ⲛ̅ ⲟⲩⲟⲛ ⲛⲓⲙ ⲙⲏ ⲙ̅ⲡ ⲟⲩⲥⲟϣϥ̅· ⲙⲏ ⲙ̅ⲡ
<lb n="486"/>ⲟⲩϯⲁⲁⲥ ⲉ ϩⲟⲩⲛ ϩⲙ̅ ⲡⲉϥϩⲟ· ⲉ ⲧⲃⲏⲏⲧⲛ̅ ϫⲉ ⲉϥⲉⲁⲁⲩ
<lb n="487"/>ⲛ̅ ⲣⲙ̅ϩⲉ· ⲱ̅ ⲧⲉⲓ ϣⲡⲏⲣⲉ ⲉⲧ ⲙⲉϩ ⲛ̅ ϩⲟⲧⲉ· ⲟⲩϭⲓϫ
<lb n="488"/>ⲛ̅ ⲟⲙⲉ ⲟⲩϭⲓϫ ⲛ̅ ⲕⲁϩ ϩⲓ ⲕⲣ̅ⲙⲉⲥⲉ ⲁⲩⲡⲗⲁⲥⲥⲉ 
</pb>
<pb xml:id="57b ⲣ̅ⲓ̅ⲇ̅"> ⲙ̅‐ 
<lb n="489"/>ⲙⲟⲥ ⲉ ⲃⲟⲗ ϩⲙ̅ ⲡⲕⲁϩ· ⲁⲥⲧⲟⲗⲙⲁ ⲁⲥϯⲁⲁⲥ ⲉ ϩⲟⲩⲛ
<lb n="490"/>ϩⲙ̅ ⲡϩⲟ ⲙ̅ ⲡⲭⲥ̅ ⲡⲉ ⲛⲧⲁϥⲡⲗⲁⲥⲥⲉ ⲛ̅ ⲧⲡⲉ ⲙⲛ̅ ⲡⲕⲁϩ·
<lb n="491"/>ⲁⲩⲱ ⲁϥϥⲓ ⲉ ⲣⲟϥ ϩⲛ̅ ⲟⲩⲑⲃ̅ⲃⲓⲟ· ⲁⲛⲟⲛ ϩⲱⲱⲛ ⲛⲉⲓ
<lb n="492"/>ⲧⲁⲗⲁⲓⲡⲱⲣⲟⲥ ⲛ̅ⲉⲃⲓⲏⲛ· ⲉ ⲁⲛⲟⲛ· ⲟⲩⲕⲁϩ ⲙⲛ̅ ⲟⲩ‐
<lb n="493"/>ⲕⲣ̅ⲙⲥ̅ ⲙⲛ̅ ⲉϣϥⲓ ⲉ ⲣⲟⲛ· ϣⲁ ⲡϣⲁϫⲉ ⲛ̅ ⲛⲉⲛⲉⲣⲉⲩ·
<lb n="494"/>ⲡⲉⲓ ⲁⲧ ⲙⲟⲩⲙⲏ ⲙ̅ⲡⲉ ϥϫⲓϯⲡⲉ ⲙ̅ ⲡⲙⲟⲩ· ⲛ̅ⲥⲉ‐
<lb n="495"/>ⲧⲟⲙⲥϥ̅ ⲉ ⲧⲃⲏⲏⲧⲛ̅· ϫⲉ ⲕⲁⲥ ⲉϥⲉⲧⲟⲩⲛⲟⲥⲛ̅·
<lb n="496"/>ⲙⲏ ⲙ̅ⲡ ϥ̅ⲃⲱⲗ ⲉ ⲃⲟⲗ ⲛ̅ ⲛⲉⲥⲛⲁⲩϩ· ⲙ̅ ⲡϫⲁϫⲉ· ⲉ ⲁϥ‐
<lb n="497"/>ⲙⲟⲣϥ̅ ⲁϥⲧⲁⲁϥ ⲉ ⲧⲟⲟⲧⲛ̅ ⲉ ⲧⲣ· ⲛ̅ⲥⲱⲃⲉ ⲙ̅ⲙⲟϥ· ⲉ
<lb n="498"/>ⲁϥϯ ⲛⲁⲛ ⲛ̅ ⲧⲉⲝⲟⲩⲥⲓⲁ· ⲉ ⲧⲣⲛ̅ϩⲱⲙ ⲉ ϫⲱϥ· ⲛ̅ⲧⲁ‐
<lb n="499"/>ⲛⲱϣ ⲉ ϩⲣⲁⲓ ⲉ ⲣⲟϥ· ⲛ̅ ⲁϣ ⲛ̅ϩⲟⲟⲩ ⲙ̅ⲡ ⲉϥⲥⲱⲧⲙ̅ ⲉ
<lb n="500"/>ⲣⲟⲛ· ⲕⲁⲛ ⲛ̅ϣⲁⲛⲱ̅ⲥⲕ̅ ⲛ̅ ⲟⲩⲕⲟⲩⲓ ⲉϥⲟⲩⲱϣ ⲉ ⲧⲣⲉ
<lb n="501"/>ⲡⲉⲛ ⲃⲉⲉⲕⲉ ⲁϣⲁⲓ· ⲥⲱⲧⲙ̅ ⲱ̅ ⲡⲥⲟⲛ ⲙ̅ ⲙⲉⲣⲓⲧ
<lb n="502"/>ⲉⲓϣⲁϫⲉ ⲉ ⲣⲟⲕ· ⲱ̅ ⲡⲙⲟⲛⲟⲭⲟⲥ· ⲁϫⲓⲥ ⲉ ⲣⲟⲓ ϫⲉ
<lb n="503"/>ⲛ̅ⲧⲁⲕⲁⲡⲟⲧⲁⲥⲥⲉ ⲙ̅ ⲡⲕⲟⲥⲙⲟⲥ ⲉ ⲧⲃⲉ ⲟⲩ· ⲉϣϫⲉ ⲕⲛⲁ‐
<lb n="504"/>ϣⲓⲛⲉ ⲟⲛ ⲛ̅ⲥⲁ ⲧⲙⲟⲧⲛⲥ̅ ⲙ̅ ⲡⲕⲟⲥⲙⲟⲥ· ⲛⲅ̅ ⲛⲁⲟⲩⲱϣⲃ̅
<lb n="505"/>ⲛⲁⲓ ⲁⲛ ⲏ ⲛⲅ̅ ⲛⲁⲛⲏⲫⲉ ⲙ̅ⲙⲟⲕ ⲁⲛ· ⲛⲅ̅ ⲥⲟⲟⲩⲛ ⲁⲛ
<lb n="506"/>ϫⲉ ⲛ̅ⲧⲁⲩⲧⲁϩⲙⲉⲕ ⲉ ϩⲉⲛⲑⲗⲓⲯⲓⲥ ⲙⲛ̅ ϩⲉⲛ ⲙⲟⲕϩⲥ̅ ⲙⲛ̅
<lb n="507"/> ⲟⲩ
</pb>
<pb xml:id="58a ⲣ̅ⲓ̅ⲉ̅">ϩⲕⲟ ⲙⲛ̅ ⲟⲩⲉⲓⲃⲉ· ⲟⲩϫⲁϥ ⲙⲛ̅ ⲟⲩⲕⲱ ⲕⲁϩⲏⲩ·
<lb n="508"/>ⲛ̅ⲧⲁⲩⲧⲁϩⲙⲕ̅ ⲱ̅ ⲡⲙⲉⲣⲓⲧ ⲉ ϩⲉⲛϣⲗⲏⲗ· ⲙⲛ̅ ϩⲉⲛ‐
<lb n="509"/>ⲟⲩϣⲏ ⲛ̅ ⲣⲟⲉⲓⲥ· ⲙⲛ̅ ϩⲉⲛⲣⲓⲙⲉ· ⲙⲛ̅ ϩⲉⲛⲁϣⲁ‐
<lb n="510"/>ϩⲟⲙ· ⲁⲩⲱ ⲛ̅ⲧⲟⲕ ⲱ̅ ⲡⲥⲟⲛ ⲕⲙⲟⲟϣⲉ ϩⲛ̅ ⲟⲩϫⲓ̅
<lb n="511"/>ϩⲣⲁϥ ⲙⲛ̅ ⲟⲩⲥⲡⲁⲧⲁⲗⲁⲗⲓⲁ (sic)· ⲙⲛ̅ ⲟⲩⲥⲱⲃⲉ· ⲛⲅ̅
<lb n="512"/>ϯⲥⲟ ⲁⲛ ⲉ ⲧⲕ̅ⲧⲁⲡⲣⲟ· ⲙⲛ̅ ⲛⲉⲕⲃⲁⲗ ⲛⲅ̅ ⲣⲟⲉⲓⲥ ⲁⲛ
<lb n="513"/>ⲉ ⲡⲕ̅ϩⲏⲧ·
<lb n="514"/>Ⲁⲣⲓ ⲡⲙⲉⲉⲩⲉ ϭⲉ ϫⲉ ⲛ̅ⲧⲁⲩⲧⲁϩⲙⲉⲕ ⲉⲩⲕⲗⲏⲣⲟⲛⲟⲙⲓⲁ·
<lb n="515"/>ⲛ̅ⲧⲉ ⲧⲡⲉ ⲁⲩⲱ ⲛ̅ⲧⲟⲕ ⲕⲗⲟⲃⲉ ϩⲛ̅ ⲟⲩⲡⲱⲥϣ̅· ⲉⲕⲙⲉⲉⲩⲉ
<lb n="516"/>ⲉ ⲛⲁ ⲡⲕⲁϩ· ⲉⲕⲛⲁϫⲟⲟⲥ· ϫⲉ ⲟⲩ ϩⲙ̅ ⲡⲉϩⲟⲟⲩ ⲙ̅
<lb n="517"/>ⲡϩⲁⲡ ⲙⲏ ⲛϥ̅ⲛⲁϫⲟⲟⲥ ⲛⲁⲕ ⲁⲛ ⲛ̅ϭⲓ ⲡⲉⲕⲣⲓⲧⲏⲥ ⲙ̅ⲙⲉ·
<lb n="518"/>ϫⲉ ⲙⲏ ⲙ̅ⲡ ⲉⲓϣⲡ̅ϩⲓⲥⲉ ⲉ ⲧⲃⲏⲏⲧⲕ̅· ⲁⲓϩⲕⲟ ⲛ̅ⲧⲕ̅ⲗⲟⲓ̅ϭⲉ·
<lb n="519"/>ⲁⲓⲉⲓ̈ⲃⲉ ⲁⲩⲧⲥⲟⲓ ⲛ̅ ⲟⲩϩⲙϫ̅· ⲁⲓⲕⲱ ⲕⲁ ϩⲏⲩ ϩⲓ ⲡⲉⲥ⳨ⲟ̅ⲥ̅·
<lb n="520"/>ⲁⲓϯ ⲛ̅ ⲧⲁⲯⲩⲭⲏ ϩⲁ ⲣⲟⲕ ⲙⲏ̅ ⲛ̅ ⲛⲉⲓ ϣⲁϫⲉ ⲥⲏϩ ⲛⲁⲕ
<lb n="521"/>ⲁⲛ ⲱ̅ ⲡⲥⲟⲛ· ⲏ ⲛⲅ̅ ⲥⲟⲟⲩⲛ ⲁⲛ ϫⲉ ⲡⲥⲱⲛⲧ̅ ⲧⲏⲣϥ̅ ⲥⲉⲛⲁ‐
<lb n="522"/>ⲧⲁϩⲟϥ ⲉ ⲣⲁⲧϥ̅ ⲉ ⲡⲃⲏⲙⲁ· ⲙ̅ ⲡⲉⲭⲥ̅ ⲛ̅ⲥⲉϯ ϩⲁⲡ ⲉ
<lb n="523"/>ⲣⲟⲟⲩ ⲧⲏⲣⲟⲩ· ⲉ ⲧⲃⲉ ϩⲱⲃ· ⲛⲓⲙ ⲉ ⲁⲩⲟⲃϣⲟⲩ ⲉ ⲣⲟⲟⲩ·
<lb n="524"/>ⲉ ⲧⲃⲉ ⲟⲩⲁⲅⲁⲑⲟⲛ ⲏ ⲟⲩⲡⲟⲛⲏⲣⲟⲛ· ⲥⲉⲛⲁϫⲡⲓⲟⲛ ϩⲛ̅
<lb n="525"/> ⲧⲙⲏⲏⲧⲉ 
</pb>
<pb xml:id="58b ⲣ̅ⲓ̅ⲋ̅"> ⲛ̅ϩⲉⲛϣⲟ ⲛ̅ ϣⲟ· ⲙⲛ̅ ϩⲉⲛⲧⲃⲁ ⲛ̅ ⲧⲃⲁ ⲛ̅ⲁⲅ‐
<lb n="526"/>ⲅⲉⲗⲟⲥ ϩⲓ ⲁⲣⲭⲏⲁⲅⲅⲉⲗⲟⲥ ⲙⲛ̅ ⲛⲉⲧ ⲟⲩⲁⲁⲃ ⲧⲏⲣⲟⲩ
<lb n="527"/>ⲉⲩⲁϩⲉ ⲣⲁⲧⲟⲩ ⲙ̅ ⲡⲉϥⲕⲱⲧⲉ ⲙⲏ ⲉⲕⲛⲁϣϫⲓ ϭⲟⲗ
<lb n="528"/>ⲙ̅ⲡⲛⲁⲩ ⲉⲧ ⲙ̅ⲙⲁⲩ· ϭⲱϣⲧ̅ ϭⲉ ⲱ ⲡⲙⲟⲛⲟⲭⲟⲥ
<lb n="529"/>ⲙ̅ⲡⲣ ⲧⲣⲉ ⲡⲉⲕϩⲁⲡ ϣⲱⲡⲉ ⲉϥⲕⲏⲃ ⲉ ⲣⲟⲕ ⲛⲅ̅ ⲁⲥⲭⲩ‐
<lb n="530"/>ⲙⲟⲛⲏ ⲉ ⲧⲃⲉ ⲛⲉⲕⲡⲣⲁⲝⲓⲥ ⲉⲑⲟⲟⲩ ⲁⲗⲗⲁ ϯⲡⲁⲣⲁ‐
<lb n="531"/>ⲕⲁⲗⲉⲓ ⲙ̅ⲙⲟⲕ ⲧⲱⲟⲩⲛ ⲉ ⲃⲟⲗ ϩⲁ ⲡϩⲓⲛⲏⲃ ⲛ̅ⲅ̅ ⲕⲱ
<lb n="532"/>ⲛ̅ⲥⲱⲕ ⲛ̅ⲛⲉⲕⲟⲃϣⲥ̅ ⲛ̅ⲅ̅ ⲥⲃ̅ⲧⲱⲧⲕ̅ ϩⲁⲑⲏ ⲙ̅ ⲡϩⲁⲡ ⲙ̅
<lb n="533"/>ⲡⲛⲟⲩⲧⲉ· ⲉⲓⲙⲉ ϫⲉ ⲁϥϩⲱⲛ ⲉ ϩⲟⲩⲛ ⲁ ⲡⲉϩⲟⲟⲩ ⲣⲓⲕⲉ
<lb n="534"/>ⲁⲥϩⲱⲛ ⲉ ϩⲟⲩⲛ ⲛ̅ϭⲓ ⲧⲉⲩⲛⲟⲩ·
<lb n="535"/>Ⲉⲓⲙⲉ ⲛⲁⲕ ⲛ̅ⲅ̅ ⲛⲁⲩ ϫⲉ ⲛⲉⲛⲥⲛⲏⲩ ϣⲟⲟⲡ ⲛⲙ̅ⲙⲁⲛ
<lb n="536"/>ⲛ̅ⲥⲁϥ· ⲙ̅ⲡⲟⲟⲩ ⲥⲉϣⲟⲟⲡ ⲁⲛ· Ⲁ ⲡⲉⲩϫⲥ̅ ⲅⲁⲣ ϣⲓⲛⲉ
<lb n="537"/>ⲛ̅ⲥⲱⲟⲩ ⲁⲩⲃⲱⲕ· ϭⲱϣⲧ̅ ⲛ̅ⲥⲁϥ ⲙⲛ̅ ⲡⲟⲟⲩ ϫⲉ ⲁϥ‐
<lb n="538"/>ⲡⲁⲣⲁⲅⲉ ⲛ̅ⲑⲉ ⲛ̅ ⲟⲩϩⲣⲏⲣⲉ ⲛ̅ⲭⲁⲣⲧⲟⲥ ⲏ ⲛ̅ⲑⲉ ⲛ̅ ⲟⲩ‐
<lb n="539"/>ⲣϥ̅ⲡⲱⲧ ⲉϥⲁⲥⲱⲟⲩ· ⲧⲁⲓ ⲧⲉ ⲑⲉ ⲉⲧ ⲉⲣⲉ ⲛⲉⲛϩⲟⲟⲩ
<lb n="540"/>ⲛⲁⲟⲩⲉⲓⲛⲉ ⲙ̅ⲡ ⲛ̅ⲉⲓⲙⲉ· ⲛⲁⲓⲁⲧϥ̅ ⲙ̅ ⲡⲉⲧ ⲛⲁⲥⲃ̅ⲧⲱⲧϥ̅·
<lb n="541"/>ϫⲉ ⲉϥⲉϫⲓ ⲙ̅ ⲡⲱⲛϩ̅ ϣⲁ ⲉⲛⲉϩ ⁛—
<lb n="542"/>Ⲥⲱⲧⲙ̅ ⲉ ⲣⲟⲓ ⲱ̅ ⲡⲙⲉⲣⲓⲧ ϣⲁ ⲧⲛⲁⲩ ⲕⲁⲙⲉⲗⲉⲓ· ϣⲁ
<lb n="543"/>ⲧⲛⲁⲩ ⲕⲧⲁϩⲉ ϩⲛ̅ ⲛ̅ⲣⲟⲟⲩϣ ⲛ̅ⲑⲩⲗⲏ· ⲉⲣⲉ ⲡⲉⲓ ⲃⲓⲟⲥ
<lb n="544"/>ⲧⲛ̅ⲧⲱⲛ ⲉⲩⲙⲁ ⲛ̅ ϭⲟⲓⲗⲉ· ϯϩⲧⲏⲕ ⲧⲉⲛⲟⲩ ⲛ̅ⲅ̅ 
</pb>
<pb xml:id="59a ⲣ̅ⲓ̅ⲍ̅"> ⲉⲓⲙⲉ 
<lb n="545"/>ϫⲉ ⲟⲩ ⲡⲉ ⲛⲧⲁⲕϫⲟⲟⲩϥ ⲉ ⲧⲡⲉ ϩⲓⲑⲏ ⲙ̅ⲙⲟⲕ· ϯⲡⲁⲣⲁ‐
<lb n="546"/>ⲕⲁⲗⲉⲓ ⲙ̅ⲙⲟⲕ ⲙ̅ⲡⲣ̅ ⲃⲱⲕ ⲉⲕϣⲟⲩⲉⲓⲧ ⲁⲗⲗⲁ ϫⲟⲟⲩ
<lb n="547"/>ⲛ̅ ⲟⲩⲇⲱⲣⲟⲛ ϩⲓϩⲏ ⲙ̅ⲙⲟⲕ· ϫⲟⲟⲩ ⲛ̅ ⲟⲩϣⲗⲏⲗ ⲉϥ‐
<lb n="548"/>ⲙⲉϩ ⲛ̅ⲣⲙ̅ⲉⲓⲏ ⁛— ϫⲟⲟⲩ ⲛ̅ ϩⲉⲛⲙⲛ̅ⲧ̅ⲛⲁ ϩⲛ̅ ⲛ̅ϩⲓⲥⲉ ⲛ̅
<lb n="549"/>ⲛⲕ̅ϭⲓϫ· ϫⲟⲟⲩ ⲛ̅ ϩⲉⲛⲟⲩϣⲏ ⲛ̅ⲣⲟⲉⲓⲥ ϩⲛ̅ ϩⲉⲛⲯⲁⲗⲙⲟⲥ
<lb n="550"/>ⲙⲛ̅ ϩⲉⲛϩⲩⲙⲛⲟⲥ·
<lb n="551"/>Ϫⲟⲟⲩ ⲛ̅ ⲟⲩⲡⲓⲥϯⲥ ⲙⲛ̅ ⲟⲩⲙⲉ ⲉ ϩⲟⲩⲛ ⲉⲡⲛⲟⲩⲧⲉ ⲛ̅ⲧⲁϥ‐
<lb n="552"/>ⲙⲉⲣⲓⲧⲕ̅· ⲉϣⲱⲡⲉ ⲁⲕϫⲟⲟⲩ ⲛⲁⲓ ⲛϯϩⲉ ϩⲁ ⲧⲕ̅ϩⲏ ⲉⲓⲉ
<lb n="553"/>ⲧⲱⲕ ⲛ̅ ϩⲏⲧ ϫⲉ ⲉⲕⲛⲁⲃⲱⲕ ⲉⲩⲙⲁ ⲛ̅ ⲙ̅ⲧⲟⲛ ϣⲁ ⲉⲛⲉϩ·
<lb n="554"/>Ⲉϣⲱⲡⲉ ϭⲉ ⲙ̅ⲡ ⲉⲕϫⲟⲟⲩ ⲗⲁⲁⲩ ϩⲓ ϩⲏ ⲙ̅ⲙⲟⲕ· ϩⲛ̅
<lb n="555"/>ⲛⲉ ⲛⲧ ⲁⲓⲧⲁⲩⲟⲟⲩ· ⲕⲁⲛ ⲙ̅ⲡⲣ̅ ϯⲛⲟⲩϭⲥ̅ ⲙ̅ ⲡⲉⲧ
<lb n="556"/>ϩⲓⲧⲟⲩⲱⲕ· ⲙ̅ⲡⲣ̅ ϫⲓⲥⲉ ⲛ̅ ϩⲏⲧ ⲉ ϫⲱϥ· ⲁⲩⲱ ⲉ ⲧⲃⲉ ⲟⲩ
<lb n="557"/>Ⲉⲕϥⲓⲣⲟⲟⲩϣ ϩⲁ ⲟⲩϣⲧⲏⲛ ⲙⲛ̅ ⲟⲩⲣ̅ϣⲱⲛ ⲙⲛ̅ ⲟⲩⲧⲣⲟ‐
<lb n="558"/>ⲫⲏ ⲡⲁⲣⲁ ⲡϣⲓ·
<lb n="559"/>Ⲱ ⲡⲥⲟⲛ ⲉⲕⲱⲣⲕ̅ ⲉⲕϫⲓ ϭⲟⲗ ⲉⲕϫⲁϫⲱ ϩⲙ̅ ⲡⲉⲕϫⲓ ⲙⲛ̅
<lb n="560"/>ⲡⲉⲕϯ· ⲙⲏ ⲡⲉⲧ ⲥⲁⲛϣ̅ ⲛ̅ⲛ̅ϩⲁⲗⲁⲁⲧⲉ ⲙⲛ̅ ⲛ̅ⲧⲃ̅ⲛⲟⲟⲩⲉ
<lb n="561"/>ⲛϥ̅ⲛⲁⲥⲁⲛⲟⲩϣⲕ̅ ⲁⲛ ⲛ̅ⲧⲟⲕ ϩⲛ̅ ⲧϥ̅ⲡⲣⲟⲛⲟⲓⲁ ⲙⲛ̅
<lb n="562"/>ⲡⲕⲁⲣⲡⲟⲥ ⲛ̅ⲛⲉⲕϭⲓϫ·
<lb n="563"/>Ⲙ̅ⲡⲣ̅ ⲉⲓⲣⲉ ⲛ̅ϯϩⲉ ⲱ̅ ⲡⲙⲟⲛⲟⲭⲟⲥ ⲁⲗⲗⲁ ϭⲱϣⲧ̅ ⲉ ⲃⲟⲗ
<lb n="564"/>ϫⲉ ⲉⲕⲛⲁϣⲱⲡⲉ ⲛ̅ⲕⲗⲏⲣⲟⲛⲟⲙⲟⲥ ⲙ̅ ⲡⲛⲟⲩⲧⲉ· ⲁⲩⲱ
<lb n="565"/>ⲉⲕϥⲓⲣⲟⲟⲩϣ ϩⲁ ⲑⲩⲗⲉⲓ ⲙ̅ ⲡⲉⲓ ⲁⲓⲱⲛ ⁛— 
</pb>
<pb xml:id="59b ⲣ̅ⲓ̅ⲏ̅"> ⲕϫⲱ ⲙ̅‐ 
<lb n="566"/>ⲙⲟⲥ ⲕⲁⲧⲁ ⲡⲉⲕⲥⲭⲏⲙⲁ ϫⲉ ⲁⲓⲙⲟⲩ ⲙ̅ ⲡⲕⲟⲥⲙⲟⲥ·
<lb n="567"/>ⲡⲁⲗⲓⲛ ⲟⲛ ⲕⲙⲉⲉⲩⲉ ⲉ ⲛⲁ ⲡⲕⲟⲥⲙⲟⲥ· ⲉ ⲧⲃⲉ ⲟⲩ
<lb n="568"/>ⲕⲁⲡⲁⲧⲁ ⲙ̅ⲙⲟⲕ ⲟⲩⲁⲁⲕ· ⲉ ⲧⲃⲉ ⲟⲩ ⲕⲣ̅ϩⲁⲗ ⲙ̅ⲙⲟⲕ
<lb n="569"/>ⲙ̅ⲙⲓⲛ ⲙ̅ⲙⲟⲕ· ⲡⲕⲁⲓⲣⲟⲥ ⲛ̅ ⲧⲙⲉⲧⲁⲛⲟⲓⲁ ⲕⲏ ⲛⲁⲕ
<lb n="570"/>ⲉϩⲣⲁⲓ ⲕⲟ ⲛ̅ ⲁⲙⲉⲗⲏⲥ ⲕϭⲙ̅ⲁⲣⲓⲕⲉ ⲉ ⲡⲛⲟⲙⲟⲑⲉⲧⲏⲥ·
<lb n="571"/>Ⲁⲛⲁⲩ ϭⲉ ⲱ̅ ⲡⲉⲃⲓⲏⲛ ϫⲉ ⲡⲙⲟⲩ ⲛⲁⲉⲓ ϩⲛ̅ ⲟⲩϣⲡ̅ ⲛ̅
<lb n="572"/>ϣⲱⲡ· ⲁⲩⲱ ⲟⲩ ⲡⲉⲧ ⲕ̅ⲛⲁϫⲟⲟϥ· ⲙⲏ ⲕⲛⲁϣϫⲟⲟⲥ
<lb n="573"/>ϫⲉ ⲕⲁⲁⲧ· ⲙ̅ⲡⲣ̅ ϥⲓⲧ ⲧⲉⲛⲟⲩ· ⲕⲁⲁⲧ ϣⲁⲛ ϯⲙⲉ‐
<lb n="574"/>ⲧⲁⲛⲟⲓ· ⲛⲏⲫⲉ ⲙ̅ⲙⲟⲕ ⲱ̅ ⲡⲉⲃⲓⲏⲛ ϫⲉ ⲧⲉⲩⲛⲟⲩ ⲉⲧ
<lb n="575"/>ⲙ̅ⲙⲁⲩ ⲛⲏⲩ ⲉ ϫⲱⲕ ⲛ̅ⲑⲉ ⲟⲩⲡⲁϣ ⲁⲩⲱ ⲕⲛⲁⲣ̅ ϩⲧⲏⲕ
<lb n="576"/>ⲛⲅ̅ ϫⲟⲟⲥ ϫⲉ ⲱ ⲟⲩⲟⲓ ⲛⲁⲓ ϫⲉ ⲁ ⲛⲁϩⲟⲟⲩ ⲱ̅ϫⲛ̅ ⲙ̅ⲡ
<lb n="577"/>ⲉⲓⲉⲓⲙⲉ· ⲟⲩⲟⲓ ⲛⲁⲓ̈ ⲟⲩ ⲡⲉ ϯⲛⲁⲁⲁϥ ⲁ ⲡⲙⲟⲩ ⲕⲱⲧⲉ
<lb n="578"/>ⲉ ⲣⲟⲓ ⲙⲛ̅ ϩⲓⲏ ⲙ̅ⲡⲱⲧ ⲉ ⲗⲁⲁⲩ ⲛ̅ⲥⲁ ⁛—
<lb n="579"/>Ⲧⲉⲛⲟⲩ ϭⲉ ⲱ̅ ⲡⲁⲙⲉⲣⲓⲧ ⲛⲏⲫⲉ ⲛⲅ̅ ϯϩⲧⲏⲕ ⲉⲛⲉ ϯϫⲱ
<lb n="580"/>ⲙ̅ⲙⲟⲟⲩ· ⲥⲱⲧⲙ̅ ⲉ ⲡϫⲥ̅ ϫⲉ ⲉϥϫⲱ ⲙ̅ⲙⲟⲥ ϫⲉ ⲟⲩ·
<lb n="581"/>ⲡⲉϫⲁϥ ϫⲉ ϣⲁ ϩⲣⲁⲓ ⲉⲩϣⲁϫⲉ ⲛ̅ ⲟⲩⲱⲧ ⲛ̅ⲁⲣⲅⲟⲛ·
<lb n="582"/>ⲡⲣⲱⲙⲉ ⲛⲁϯ ⲗⲟⲅⲟⲥ ϩⲁⲣⲟϥ ϩⲙ̅ ⲡⲉⲟⲟⲩ ⲙ̅ ⲡϩⲁⲡ
<lb n="583"/>ⲡⲁⲓ ⲣⲱϣⲉ ⲉ ⲣⲟⲛ ⲉ ⲧⲣ ϥ̅ⲛ̅ ⲟⲩϩⲟⲧⲉ ⲉ ϫⲱⲛ ⲙⲛ̅
<lb n="584"/> ⲟⲩⲥⲧⲱⲧ ⲉ ⲡⲉϩⲟⲟⲩ 
</pb>
<pb xml:id="60a ⲣ̅ⲓ̅ⲑ̅"> ⲙ̅ ⲡϩⲁⲡ ⲙ̅ ⲡⲉⲭⲥ̅·
<lb n="585"/>Ⲁⲣⲁ ⲛⲓⲙ ⲡⲉⲧⲉ ⲛϥ̅ⲛⲁⲡⲱϣⲥ̅ ⲁⲛ ϫⲉ ⲡϫⲥ̅ ⲙ̅ ⲡⲧⲏⲣϥ̅·
<lb n="586"/>ⲡⲉⲧ ⲱϣ ⲉ ⲃⲟⲗ ⲛϥ̅ϣⲟⲟⲡ ⲁⲛ ⲛ̅ϭⲓ ⲡⲉⲧ ⲥⲱⲧⲙ̅ ⲉ ⲣⲟϥ·
<lb n="587"/>ⲡⲉϫⲁϥ ϫⲉ ⲡⲙⲁ ⲛ̅ ϣⲉⲗⲉⲉⲧ ⲥⲃ̅ⲧⲱⲧ ⲛⲁⲙⲁⲥⲉ ⲙⲛ̅ ⲛⲉⲧ
<lb n="588"/>ⲥⲁⲛⲁϣⲧ̅ ⲥⲉϣⲁⲁⲧ ⲛ̅ⲕⲁ ⲛⲓⲙ ⲥⲃ̅ⲧⲱⲧ
<lb n="589"/>Ⲁⲙⲏⲓⲧⲛ̅ ⲉ ⲧϣⲉⲗⲉⲉⲧ· ⲁⲙⲏⲓⲧⲛ̅ ⲉⲓⲥ ⲡⲣⲟ ⲟⲩⲱⲛ· ⲁⲙⲏⲓ‐
<lb n="590"/>ⲧⲛ̅ ⲙ̅ⲡⲣ̅ ϭⲱ ϩⲓ ⲃⲟⲗ ⲙ̅ⲙⲟⲛ· ⲉⲓϣⲁⲛϣⲧⲁⲙ· ⲙⲛ̅
<lb n="591"/>ⲡⲉⲧ ⲛⲁⲟⲩⲱⲛ ⲛⲏⲧⲛ̅· ⲡⲉⲧ ⲛⲁϭⲱ ϩⲓ ⲃⲟⲗ ⲙⲛ̅ ⲡⲉⲧ
<lb n="592"/>ⲛⲁϫⲓⲧϥ̅ ⲉ ϩⲟⲩⲛ ⁛
<lb n="593"/>Ⲁⲩⲱ ⲙⲛ̅ⲛ̅ⲥⲁ ⲛⲉⲓ ⲧⲱϩⲙ̅· ⲙⲛ̅ⲛ̅ⲥⲁ ⲛⲉⲓ ⲥⲟⲡⲥⲡ̅ ⲧⲏⲣⲟⲩ·
<lb n="594"/>ⲙⲛ̅ ⲗⲁⲁⲩ ⲥⲱⲧⲙ̅ ⲙⲛ̅ ⲗⲁⲁⲩ ⲉϥϭⲉⲡⲏ· ⲙⲛ̅ ⲗⲁⲁⲩ
<lb n="595"/>ⲉϥⲣ̅ ϩⲟⲧⲉ· ⲁⲗⲗⲁ ⲁⲩⲙⲣ̅ⲡⲉ ⲛ ϩⲏⲧ ϩⲛ̅ ⲧⲁⲡⲁⲧⲏ ⲉⲧ
<lb n="596"/>ϣⲟⲩⲉⲓⲧ· ⲛ̅ⲧⲛ̅ⲟⲩⲱϣ ⲁⲛ
<lb n="597"/>Ⲉ ⲥⲱⲧⲙ̅· ⲙⲁⲣⲛ̅ⲛⲏⲫⲉ ⲙ̅ⲡⲣ̅ ⲧⲣⲛ̅ⲁⲙⲉⲗⲉⲓ ⲛ̅ⲥⲉϥⲓⲧⲛ̅
<lb n="598"/>ⲛ̅ϣⲟⲩⲉⲓⲧ· ⲟⲩⲙⲁⲕⲁⲣⲓⲟⲥ ⲡⲉ ⲡⲣⲱⲙⲉ ⲛ̅ⲧⲁϥⲡⲱⲧ
<lb n="599"/>ϩⲛ̅ ⲟⲩⲟⲩⲣⲟⲧ ⲉ ⲁϥⲃⲱⲕ ϣⲁ ⲡϫⲥ̅· ϫⲉ ϥⲛⲁⲡⲁⲣⲣⲏ‐
<lb n="600"/>ⲥⲓⲁⲍⲉ ⲙ̅ⲙⲟϥ ϩⲙ̅ ⲡⲙⲁ ⲛ̅ ϣⲉⲗⲉⲉⲧ ⲙ̅ⲙⲉ· ⲱ̅ ⲟⲩⲟⲓ
<lb n="601"/>ⲙ̅ ⲡⲉ ⲛⲧⲁϥⲁⲙⲉⲗⲉⲓ· ⲧⲛ̅ⲥⲟⲟⲩⲛ̅ ϫⲉ ϩⲁⲡⲥ̅ ⲉ ⲧⲣ
<lb n="602"/>ⲛ̅ⲃⲱⲕ· ⲁⲩⲱ ⲧⲛ̅ⲥⲟⲟⲩⲛ ϫⲉ ϥⲛⲏⲩ ϩⲛ̅ ⲟⲩϭⲟⲙ ⲙⲛ̅
<lb n="603"/> ⲟⲩⲉⲟⲟⲩ· ⲉⲛⲁ
</pb>
<pb xml:id="60b ⲣ̅ⲕ̅">ϣⲱϥ ⲛϥ̅ϯ ⲕⲗⲟⲙ ⲉϫⲛ̅ ⲛⲉ ⲛⲧⲁⲩ‐
<lb n="604"/>ⲥⲱⲧⲙ̅ ⲛ̅ⲥⲱϥ ⲁⲩⲣ̅ ϩⲱⲃ ⲕⲁⲗⲱⲥ ⲛϥ̅ⲉⲡⲉⲓⲧⲏⲙⲁ ⲛ̅
<lb n="605"/>ⲛⲉ ⲛⲧⲁⲩⲁⲙⲉⲗⲉⲓ· ⲛ̅ⲑⲉ ⲅⲁⲣ ⲛ̅ⲧⲁⲡⲁϣⲉ ⲛ̅ⲧⲉⲩϣⲏ·
<lb n="606"/>ⲉⲣⲉ ⲧⲙⲛ̅ⲧ̅ⲣⲱⲙⲉ ⲧⲏⲣⲥ̅ ⲟⲃϣ̅ ⲉⲩϣⲟⲟⲡ ϩⲛ̅ ⲟⲩϩⲓⲛⲏⲃ
<lb n="607"/>ⲉϥϩⲟⲣϣ̅· ⲛ̅ⲧⲉ ⲟⲩⲛⲟϭ ⲛ̅ϩⲣⲟⲟⲩ ϣⲱⲡⲉ ⲉ ⲃⲟⲗ ϩⲛ̅
<lb n="608"/>ⲧⲡⲉ ⲙⲛ̅ ϩⲉⲛϩⲣⲟⲩⲃⲃⲁⲓ· ⲉⲩϯ ϩⲟⲧⲉ· ⲙⲛ̅ ϩⲉⲛⲉⲃⲣⲏϭⲉ
<lb n="609"/>ⲉⲩⲙⲉϩ ⲛ̅ⲕⲱϩ̅ⲧ̅· ⲙⲛ̅ ϩⲉⲛⲛⲟϭ ⲛ̅ⲧⲏⲩ ⲉⲩⲙⲉϩ ⲛ̅
<lb n="610"/>ⲕⲙ̅ⲧⲟ̅ ⲛ̅ⲧⲉ ⲛⲉⲧ ⲛ̅ⲕⲟⲧⲕ̅ ⲛⲉϩⲥⲉ ⲉⲩϣⲧⲣ̅ⲧⲱⲣ ⲛ̅ⲧⲉ ⲟⲩ‐
<lb n="611"/>ϩⲟⲧⲉ ϫⲓⲧⲟⲩ· ⲛ̅ⲥⲉ ⲣ̅ ϩⲟⲧⲉ ϩⲛ̅ ⲟⲩϩⲃⲁ· ⲛ̅ⲧⲉ ⲡⲟⲩⲁ
<lb n="612"/>ⲡⲟⲩⲁ ⲣ̅ ⲡⲙⲉⲉⲩⲉ ⲛ̅ⲛⲉϥϩⲃⲏⲩⲉ ⲙ̅ⲙⲓⲛ ⲙ̅ⲙⲟϥ· ⲉⲓⲧⲉ
<lb n="613"/>ⲛⲉⲑⲟⲟⲩ· ⲉⲓⲧⲉ ⲛⲉⲧ ⲛⲁⲛⲱⲟⲩ· ⲛⲉ ⲛⲧⲁⲩⲉⲓⲣⲉ ⲙⲉⲛ
<lb n="614"/>ⲛⲙ̅ ⲡⲉⲑⲟⲟⲩ ⲉⲩⲛⲁⲧⲟⲉⲓⲧ ⲛ̅ⲥⲉϩⲓⲟⲩⲉ ⲉ ϩⲟⲩⲛ ϩⲙ̅
<lb n="615"/>ⲡⲉⲩϩⲏⲧ ⲉⲩⲣⲓⲙⲉ ⲉⲩⲱϣ ⲉ ⲃⲟⲗ ϫⲉ ⲟⲩⲟⲓ ⲛⲁⲛ ⲛ̅ⲛⲁ
<lb n="616"/>ⲉⲧⲱⲛ· ⲡⲕⲁϩ
<lb n="617"/>Ⲅⲁⲣ ⲛⲁⲛⲟⲉⲓⲛ ⲛϥ̅ⲕⲱ ϩⲁ ⲣⲱⲟⲩ· ⲛⲉϩⲣⲟⲩⲃⲃⲁⲓ ⲛⲁϯ
<lb n="618"/>ϩⲟⲧⲉ ⲛⲁⲩ· ⲛⲉⲃⲣⲏϭⲉ ⲛ̅ⲕⲱϩⲧ̅ ⲛⲁϣⲧⲣ̅ⲧⲱⲣⲟⲩ· ⲛ̅ⲧⲏⲩ
<lb n="619"/>ⲛⲁⲣⲁϩⲧⲟⲩ ⲉⲩⲛⲟⲉⲓⲛ ⲉ ⲣⲟⲟⲩ· ⲟⲩⲛ̅ ⲟⲩϭⲟⲥⲙ̅ ⲙⲛ̅
<lb n="620"/>ⲟⲩⲕⲁⲕⲉ ⲉⲩϩⲧⲙ̅ⲧⲱⲙ ⲛⲁⲥⲣⲙ̅ⲣⲱⲙⲟⲩ ⲉⲙⲛ̅ⲑⲉ ⲙ̅
<lb n="621"/>ⲡⲱⲧ ⲉ ⲗⲁⲁⲩ ⲛ̅ⲥⲁ· ⲑⲟⲧⲉ ⲙ̅ ⲡⲙⲟⲩ ⲑⲣ̅ϣⲟ ⲙ̅ⲙⲟⲟⲩ·
<lb n="622"/>ⲡⲙⲉⲉⲩⲉ ⲛ̅ ⲛⲉⲩⲛⲟⲃⲉ ⲕⲱⲧⲉ ⲉ ⲣⲟⲟⲩ· ⲡⲉϫⲡⲓⲟ ⲙ̅
<lb n="623"/>ⲡϩⲁⲡ ⲉⲗⲉⲅⲭⲉ 
</pb>
<pb xml:id="61a ⲣ̅ⲕ̅ⲁ̅"> ⲙ̅ⲙⲟⲟⲩ· ⲧⲁⲓ ⲧⲉ ⲑⲉ ⲉⲧ ⲉⲣⲉ ⲧⲉⲩⲛⲟⲩ 
<lb n="624"/>ⲉⲧ ⲙ̅ⲙⲁⲩ ⲛⲁⲉⲓ· ⲟⲩⲛ̅ ⲟⲩⲥⲁⲗⲡⲓ̈ⲅⲝ̅ ⲉⲥϯ ϩⲟⲧⲉ ⲛⲁⲱϣ
<lb n="625"/>ⲉ ⲃⲟⲗ ϩⲛ̅ ⲧⲡⲉ ⲉⲥⲧⲟⲩⲛⲟⲥ ⲛ̅ ⲛⲉⲧ ⲛ̅ⲕⲟⲧⲕ̅ ϩⲛ̅ ⲧⲉⲥϩⲟⲧⲉ
<lb n="626"/>ϩⲛ̅ ⲛ̅ⲧⲏⲏⲛⲉ ⲙ̅ ⲡⲕⲁϩ· ⲛⲉ ⲛⲧⲁⲩⲙⲟⲩ ϫⲓⲛ ⲉⲛⲉϩ·
<lb n="627"/>ⲛⲉⲥ ⲧⲣ ⲉⲩⲧⲱⲟⲩⲛ ⲉ ϩⲣⲁⲓ̈· ⲧⲟⲧⲉ ⲛ̅ϭⲟⲙ ⲛ̅ⲙ̅ⲡⲏⲩⲉ
<lb n="628"/>ⲥⲉⲛⲁⲛⲟⲉⲓⲛ ⲁⲩⲱ ⲛ̅ⲥⲛ̅ⲧⲉ ⲙ̅ ⲡⲕⲁϩ ⲛⲁϣⲉⲉⲓ ⲉⲩⲱϣ
<lb n="629"/>ⲉ ⲃⲟⲗ ⲛ̅ⲑⲉ ⲛ̅ⲑⲁⲗⲗⲁⲥⲁ· ⲛⲉⲥⲧⲟⲓⲭⲉⲓⲟⲛ ⲧⲏⲣⲟⲩ
<lb n="630"/>ⲛⲁϣⲧⲟⲣⲧⲣ̅ ⲉ ⲃⲟⲗ ⲛ̅ ⲑⲟⲧⲉ ⲙ̅ ⲡⲉⲟⲟⲩ ⲙ̅ ⲡϫⲥ̅· ⲟⲩⲛ̅
<lb n="631"/>ⲟⲩⲕⲱϩⲧ̅ ⲅⲁⲣ ⲉϥϩⲁ ϩⲟⲧⲉ ⲛⲁⲙⲟⲟϣⲉ ϩⲁ ⲧⲉϥϩⲏ
<lb n="632"/>ⲉϥⲧⲃ̅ⲃⲟ ⲙ̅ ⲡⲕⲁϩ· ⲉ ⲃⲟⲗ ϩⲛ̅ ⲛ̅ⲁⲛⲟⲙⲓⲁ ⲛ̅ⲧⲁⲩ‐
<lb n="633"/>ϫⲁϩⲙ̅ϥ̅ ⲛ̅ ϩⲏⲧϥ̅ ⲩ (sic)· ⲁⲙⲛ̅ⲧⲉ ⲛⲁⲟⲩⲱⲛ ⲛ̅ ⲛϥ̅ⲡⲩⲗⲏ
<lb n="634"/>ϩⲁⲑⲟⲧⲉ· ⲡⲙⲟⲩ ⲛⲁⲁⲛⲁⲭⲱⲣⲉⲓ ⲛⲁϥ ⲛϥ̅ⲟⲩⲱⲥ̅ϥ̅·
<lb n="635"/>ⲧⲟⲧⲉ ⲥⲁⲣⲝ̅ ⲛⲓⲙ ⲛ̅ⲣⲱⲙⲉ ⲛ̅ⲧⲁⲩϣⲱⲡⲉ ⲉ ⲃⲟⲗ ϩⲙ̅
<lb n="636"/>ⲡⲕⲁϩ· ⲛⲉ ⲛⲧⲁⲩⲗⲟϥⲗϥ̅ ⲉ ⲃⲟⲗ ⲧⲏⲣⲟⲩ ⲥⲉⲛⲁⲥⲱⲧⲙ̅
<lb n="637"/>ⲉ ⲡⲉϩⲣⲟⲟⲩ ⲛ̅ ⲧⲥⲁⲗⲡⲓⲅⲝ̅ ⲛ̅ⲥⲉⲱⲛϩ̅ ⲧⲏⲣⲟⲩ· ⲱ̅
<lb n="638"/>ⲧⲉⲓ ϣⲡⲏⲣⲉ ⲛ̅ϩⲟⲧⲉ ϫⲉ ⲛ̅ ⲁϣ ⲛ̅ ϩⲉ ϩⲛ̅ ⲟⲩⲣⲓⲕⲉ
<lb n="639"/>ⲛ̅ⲃⲁⲗ· ⲉⲣⲉ ⲛ̅ⲕⲉⲉⲥ ⲛ̅ ⲧⲙⲛ̅ⲧ̅ⲣⲱⲙⲉ ⲧⲏⲣⲥ̅ ⲛⲁⲧⲱⲟⲩⲛ
<lb n="640"/>ⲛ̅ⲥⲉⲱⲛϩ̅ ⲛ̅ⲥⲉⲁϩⲉ ⲣⲁⲧⲟⲩ ⲉ ⲡϩⲁⲡ ⲉⲩⲱϣ ⲉ ⲃⲟⲗ ϩⲁ
<lb n="641"/>ⲑⲟⲧⲉ ⲉⲩϫⲱ ⲙ̅ⲙⲟⲥ ϫⲉ ⲡⲉⲟⲟⲩ ⲛⲁⲕ ⲡⲛⲟⲩⲧⲉ 
</pb>
<pb xml:id="61b ⲣ̅ⲕ̅ⲃ̅"> ⲡⲉ 
<lb n="642"/>ⲛⲧⲁϥⲧⲟⲩⲛⲟⲥⲛ̅ ⲉ ⲧⲃⲉ ⲧϥ̅ⲙⲛ̅ⲧ̅ⲙⲁⲓⲣⲱⲙⲉ· ⲱ̅ ⲛⲁⲓⲁ‐
<lb n="643"/>ⲧⲟⲩ ⲛ̅ ⲛ̅ⲧⲉⲗⲓⲟⲥ ⲙⲛ̅ ⲛⲉ ⲛⲧⲁⲩⲁⲥⲕⲉⲓ ϩⲛ̅ ⲟⲩⲧⲃ̅ⲃⲟ ϫⲉ
<lb n="644"/>ⲥⲉⲛⲁⲟⲩⲛⲟϥ ⲙ̅ⲙⲟⲟⲩ ⲉⲩⲛⲁⲩ ⲉ ⲡⲃⲉⲉⲕⲉ ⲙ̅ ⲡⲉⲩϩⲓⲥⲉ
<lb n="645"/>ⲁⲩⲱ ⲙ̅ⲙⲁⲣⲧⲩⲣⲟⲥ· ⲥⲉⲛⲁⲫⲟⲣⲉⲓ ⲛ̅ ⲛⲉⲩⲕⲗⲟⲙ·
<lb n="646"/>ⲁⲩⲱ ⲛⲉⲡⲣⲟⲫⲏⲧⲏⲥ ⲙⲛ̅ ⲛⲁⲡⲟⲥⲧⲟⲗⲟⲥ ⲉⲩⲥⲧⲟⲗⲓⲍⲉ
<lb n="647"/>ⲙ̅ⲙⲟⲟⲩ ⲛ̅ⲥⲉϣⲱⲡⲉ ⲧⲏⲣⲟⲩ ϩⲛ̅ ⲛ̅ⲟⲩⲉⲟⲩ ⲙ̅ ⲡⲙ̅ⲧⲟ ⲉ
<lb n="648"/>ⲃⲟⲗ ⲙ̅ ⲡⲉϩⲟ ⲙ̅ ⲡⲉⲭⲥ̅·
<lb n="649"/>Ⲱ ⲛⲁⲓⲁⲧⲟⲩ ⲛ̅ ⲛⲉⲧ ⲛⲁⲣ̅ ⲡⲙ̅ⲡϣⲁ ⲛ̅ ⲧⲡⲁⲣⲟⲩⲥⲓⲁ ⲉⲧ
<lb n="650"/>ⲙ̅ⲙⲁⲩ ϫⲉ ⲥⲉⲛⲁⲧⲱⲙⲛ̅ⲧ̅ ⲉ ⲛⲁⲅⲅⲉⲗⲟⲥ ⲉⲩⲙⲟⲟϣⲉ
<lb n="651"/>ⲙⲛ̅ ⲛⲉⲧ ⲟⲩⲁⲁⲃ· ⲉ ⲧⲱⲙⲛ̅ⲧ̅ ⲉ ⲡϫⲟⲉⲓⲥ ⲉ ⲡⲁⲏⲣ ⲛ̅
<lb n="652"/>ⲛⲉⲕⲗⲟⲟⲗⲉ ⲛ̅ⲉⲟⲟⲩ ⲛ̅ⲥⲉⲣ̅ ϣⲁ ⲙⲛ̅ ⲡⲛⲩⲙⲫⲓⲟⲥ ⲛ̅ ⲁⲧ
<lb n="653"/>ⲙⲟⲩ ⲛ̅ⲑⲉ ⲅⲁⲣ ⲙ̅ ⲡϩⲁⲗⲏⲧ ⲉⲧ ⲑⲁⲣⲉⲓ ⲉⲛϥ̅ⲧⲛϩ̅
<lb n="654"/>ⲉϣⲁϥϩⲱⲗ ⲉ ⲡϫⲓⲥⲉ ⲛ̅ ϩⲏⲧⲟⲩ
<lb n="655"/>Ⲧⲁⲓ ⲧⲉ ⲑⲉ ⲙ̅ ⲡⲟⲩⲁ ⲡⲟⲩⲁ ⲉ ϣⲁϥⲛⲁⲩ ⲕⲁⲧⲁ ⲣⲟϥ·
<lb n="656"/>ⲡⲉⲧⲉ ⲡϥ̅ϩⲏⲧ ⲟⲩⲁⲁⲃ ϣⲁϥⲛⲁⲩ ⲉ ⲡⲉⲟⲟⲩ ⲙ̅
<lb n="657"/>ⲡⲛⲟⲩⲧⲉ ⁛—
<lb n="658"/>Ⲡϣⲟⲣⲡ̅ ⲛ̅ⲣⲱⲙⲉ ⲁⲇⲁⲙ ϥⲛⲁⲣ̅ ϣⲡⲏⲣⲉ ⲙ̅ ⲡⲉϩⲟⲟⲩ ⲉⲧ
<lb n="659"/>ⲙ̅ⲙⲁⲩ ⲛϥ̅ϫⲟⲟⲥ ϫⲉ ⲛ̅ⲁϣ ⲛ̅ ϩⲉ· ⲁ ⲛⲉⲓ ⲙⲏⲏϣⲉ
<lb n="660"/>ⲉⲧ ⲟϣ ⲙⲛ̅ ⲛⲉⲓ ϩⲉⲑⲛⲟⲥ ⲛ̅ ⲁⲧ ⲏⲡⲉ ϣⲱⲡⲉ ⲉ ⲃⲟⲗ
<lb n="661"/>ⲛ̅ ϩⲏⲧ· ⲛ̅ϩⲟⲩⲟ ⲇⲉ ϥⲛⲁⲁⲡⲟⲣⲉⲓ· ϫⲉ ⲛ̅ⲁϣ ⲛ̅ϩⲉ ⲉ
<lb n="662"/> ⲃⲟⲗ ϩⲙ̅ ⲡⲉⲓ 
</pb>
<pb xml:id="62a ⲣ̅ⲕ̅ⲅ̅"> ⲥⲱⲛ̅ⲧ̅ ⲛ̅ ⲟⲩⲱⲧ ⲛ̅ⲧⲉ ⲧⲙⲛ̅ⲧ̅ⲣⲱⲙⲉ
<lb n="663"/>ⲧⲏⲣⲥ̅· ⲟⲩⲛ̅ ⲟⲩⲟⲛ ϩⲛ̅ ⲧⲙⲛ̅ⲧ̅ⲉⲣⲟ ⲟⲩⲛ̅ ⲟⲩⲟⲛ ϩⲛ̅
<lb n="664"/>ⲁⲙⲛ̅ⲧⲉ· ⲡⲉⲟⲟⲩ ⲛⲁⲕ
<lb n="665"/>Ⲡⲛⲟⲩⲧⲉ ⲡⲥⲟⲫⲟⲥ ⲙⲁⲩⲁⲁϥ· ⲗⲟⲓⲡⲟⲛ ⲙⲁⲣⲛⲣ̅ ⲡⲙⲉⲉⲩⲉ
<lb n="666"/>ⲱ̅ ⲛⲉⲥⲛⲏⲩ ⲙ̅ ⲡⲙⲁ ⲛ̅ ϯϩⲁⲡ ⲉⲧ ⲙ̅ⲙⲁⲩ ⲉⲧ ϩⲁ
<lb n="667"/>ϩⲟⲧⲉ· ⲛⲁⲙⲉ ⲛ̅ ⲧⲉⲣ ⲉⲓⲣ̅ ⲡⲉϥⲙⲉⲉⲩⲉ ⲁⲩⲥⲧⲱⲧ ⲧⲁϩⲟⲓ
<lb n="668"/>ⲁⲓϣⲧⲟⲣⲧⲣ̅ ⲁⲓⲁϣⲁϩⲟⲙ ⲁⲓⲣⲓⲙⲉ ⲉⲓⲛⲁⲩ ⲉ ⲡⲡⲁⲣⲁ‐
<lb n="669"/>ⲇⲓⲇⲟⲥ ⲙ̅ ⲡⲟⲩⲛⲟϥ ⲙⲛ̅ ⲧⲉⲧⲣⲓⲣ ⲛ̅ ⲧⲅⲉϩⲉⲛⲛⲁ ⲙ̅
<lb n="670"/>ⲡϩⲱⲧ ⲉ ⲃⲟⲗ ⲙ̅ ⲡⲃⲏⲙⲁ ⲙ̅ ⲡⲉⲭⲥ̅· ⲁⲓⲛⲁⲩ ⲛ̅ϯϩⲉ
<lb n="671"/>ⲁⲓⲁϣⲁϩⲟⲙ· ⲁ ⲧⲁ ϭⲟⲙ ⲱ̅ϫⲛ̅ ⲉ ⲧⲃⲉ ϫⲉ ⲁⲓϫⲉ ⲡⲁ‐
<lb n="672"/>ⲟⲩⲟⲉⲓϣ ⲉ ⲃⲟⲗ ϩⲛ̅ ⲟⲩⲙⲛ̅ⲧ̅ⲁⲙⲉⲗⲏⲥ ⲙⲛ̅ ϩⲉⲛⲗⲟ‐
<lb n="673"/>ⲅⲓⲥⲙⲟⲥ ⲉⲩϣⲟⲩⲉⲓⲧ· ⲛⲁⲓ ⲛ̅ⲧⲁⲓϫⲕ̅ ⲛⲁⲣⲙ̅ⲉⲓⲟⲟⲩⲉ ⲉ
<lb n="674"/>ⲃⲟⲗ ⲛ̅ ϩⲏⲧⲟⲩ· ⲁⲩⲱ ⲙ̅ⲡ ⲉⲓⲁⲥⲑⲁⲛⲉ ϫⲉ ⲛ̅ⲧⲁⲩⲑⲩ‐
<lb n="675"/>ⲉⲓⲛⲉ ⲛ̅ ⲁϣ ⲛ̅ ⲥⲙⲟⲧ· ⲁ ⲛⲁϩⲟⲟⲩ ⲟⲩⲉⲓⲛⲉ ⲛ̅ ⲁϣ ⲛ̅
<lb n="676"/>ⲥⲙⲟⲧ· ⲁ ⲛⲁϩⲟⲟⲩ ⲱ̅ϫⲛ̅ ⲙ̅ⲡ ⲉⲓⲉⲓⲙⲉ· ⲁ ⲛⲁⲛⲟⲃⲉ
<lb n="677"/>ⲁϣⲁⲓ̅
<lb n="678"/>Ⲟⲩⲟⲓ ⲛⲁⲓ ⲱ̅ ⲛⲁⲙⲉⲣⲁⲁⲧⲉ· ⲉⲓⲛⲁⲣ ⲟⲩ· ⲉ ⲧⲃⲉ ⲡϣⲓⲡⲉ
<lb n="679"/>ⲉⲧ ⲛⲁⲧⲁϩⲟⲓ· ⲙ̅ ⲡⲉϩⲟⲟⲩ ⲙ̅ ⲡϩⲁⲡ ⲙ̅ ⲙⲉ ⲉⲧ ⲙ̅ⲙⲁⲩ
<lb n="680"/>ⲉⲧ ϩⲁ ϩⲟⲧⲉ ⲙ̅ ⲡⲛⲁⲩ ⲉⲧ ⲟⲩⲛⲁⲑⲉⲱ̅ⲣⲉⲓ ⲙ̅ⲙⲟⲓ ⲛ̅ϭⲓ
<lb n="681"/>ⲛⲉⲧ ⲥⲟⲟⲩⲛ ⲙ̅ⲙⲟⲓ· ⲉⲓ ϩⲙ̅ ⲡⲉⲥⲭⲏⲙⲁ ⲛ̅ ⲧⲙⲛ̅ⲧ̅ⲙⲟ‐
<lb n="682"/>ⲛⲟⲭⲟⲥ ⲉⲩⲛⲁⲩ ⲉ ⲣⲟⲓ ⲉⲩⲙⲁⲕⲁⲣⲓⲍⲉ 
</pb>
<pb xml:id="62b ⲣ̅ⲕ̅ⲇ̅"> ⲙ̅ⲙⲟⲛ ⲛ̅ⲥⲉ 
<lb n="683"/>ⲥⲟⲟⲩⲛ ⲁⲛ ϫⲉ ⲡⲁ ⲥⲁ ⲛ ϩⲟⲩⲛ ⲙⲉϩ ⲛ ⲁⲛⲟⲙⲓⲁ ϩⲓ
<lb n="684"/>ⲁⲕⲁⲑⲁⲣⲥⲓⲁ ⲛⲓⲙ ⲉ ⲁⲓⲡⲱⲃϣ̅ ⲙ̅ ⲡⲛⲟⲩⲧⲉ ⲡⲁⲓ ⲉⲧ
<lb n="685"/>ϩⲉⲧⲁⲍⲉ ⲛ ⲛ̅ϩⲏⲧ ⲙⲛ̅ ⲛⲉⲕⲗⲟⲟⲧⲉ· ⲟⲛⲧⲱⲥ
<lb n="686"/>Ⲟⲩⲛⲟϭ ⲡⲉ ⲡϣⲓⲡⲉ ⲙ̅ ⲡⲛⲁⲩ ⲉⲧ ⲙ̅ⲙⲁⲩ ⲱ ⲛⲉⲥⲛⲏⲩ·
<lb n="687"/>ⲙⲁⲗⲓⲥⲧⲁ ⲟⲩⲛⲟϭ ⲛ̅ⲁⲅⲁⲡⲏ ⲧⲉ· ⲉⲙⲛ̅ⲑⲉ ⲛ̅ⲣ̅ ⲃⲟⲗ ⲉ
<lb n="688"/>ⲣⲟⲥ ⲛⲁⲙⲉ ⲟⲩⲧⲁⲗⲁⲓⲡⲱⲣⲟⲥ ⲡⲉ ⲡⲣⲱⲙⲉ ⲉⲧ ⲟⲩⲛⲁ‐
<lb n="689"/>ⲛⲟϫϥ̅ ⲉ ⲃⲟⲗ ϩⲙ̅ ⲡⲉϩⲟⲟⲩ ⲉⲧ ⲙ̅ⲙⲁⲩ ϩⲛ̅ ⲟⲩϣⲓⲡⲉ·
<lb n="690"/>ⲛⲓⲙ ϭⲉ ⲡⲉⲧ ⲛⲁⲃⲟⲏⲑⲉⲓ ⲉ ⲣⲟϥ· ϯⲱⲣⲕ̅ ⲉ ⲣⲟⲕ ⲛ̅ ⲛⲉⲕ‐
<lb n="691"/>ⲙⲛ̅ⲧ̅ϣⲁⲛϩⲧⲏϥ ⲱ̅ ⲡⲛⲟⲩⲧⲉ ⲙ̅ ⲙⲁⲓⲣⲱⲙⲉ· ⲁⲩⲱ ⲛ
<lb n="692"/>ⲁⲅⲁⲑⲱⲥ ⲙ̅ⲡⲣ̅ ⲕⲁⲁⲧ ϩⲓ ϩⲃⲟⲩⲣ ⲙ̅ⲙⲟⲕ ⲙ̅ⲡⲣ̅ ⲛⲟϫⲧ̅
<lb n="693"/>ⲙⲛ̅ ⲛ̅ⲃⲁⲙⲡⲉ· ⲛⲁⲓ ⲛ̅ⲧⲁⲩϯⲛⲟⲩϭⲥ̅ ⲛⲁⲕ ⲁⲩⲱ ⲙ̅ⲡⲣ̅
<lb n="694"/>ϫⲟⲟⲥ ϫⲉ ⲛ̅ ϯⲥⲟⲟⲩⲛ ⲙ̅ⲙⲟⲕ ⲁⲛ· ⲁⲗⲗⲁ ⲉ ⲧⲃⲉ ⲡⲉⲕⲛⲁ
<lb n="695"/>ⲉⲧ ⲟϣ ϯⲑⲉ ⲛⲁⲓ ⲛ̅ϩⲟⲥⲟⲛ ⲉⲓ ϩⲙ̅ ⲡⲥⲱⲙⲁ· ⲉⲧⲣⲁϭⲱ
<lb n="696"/>ⲉⲓⲣⲓⲙⲉ ⲙ̅ ⲡⲉϩⲟⲟⲩ ⲙⲛ̅ ⲧⲉⲩϣⲏ· ⲉⲓⲁϣⲁϩⲟⲙ ⲉϫⲛ̅
<lb n="697"/>ⲛⲁⲛⲟⲃⲉ ⲉⲧⲣ̅ⲕ̅ⲥⲃ̅ⲧⲉ ⲡⲁ ϩⲏⲧ· ⲉⲙ̅ ⲙ̅ⲁ ⲛ̅ ϣⲱⲡⲉ ⲛ̅
<lb n="698"/>ⲧⲉⲭⲁⲣⲓⲥ ⲉⲧ ⲟⲩⲁⲁⲃ· ⲕⲁⲛ ⲉ ⲁⲛⲅ̅ ⲟⲩⲣϥ̅ⲣⲛⲟⲃⲉ ⲛ̅
<lb n="699"/>ⲁⲥⲉⲃⲏⲥ ⲛ̅ ϯⲛⲁⲗⲟ ⲁⲛ ⲉⲓⲧⲱϩⲙ̅ ⲉ ⲡⲣⲟ ⲛ̅ⲧⲕ̅ⲙⲛ̅ⲧ̅‐
<lb n="700"/>ϣⲁⲛϩⲧⲏϥ· ⲕⲁⲛ ⲁⲛⲅ̅ ⲟⲩⲁⲙⲉⲗⲏⲥ· ⲛ̅ ϯⲛⲁⲗⲟ ⲁⲛ ϩⲛ̅
<lb n="701"/>ⲧⲕ̅ϩⲓⲏ ⲡⲁ ⲛⲟⲩⲧⲉ· ϯⲥⲟⲡⲥⲡ̅ ⲙ̅ⲙⲟⲕ (sic)· ⲛⲁ ⲥⲛⲏⲩ 
</pb>
<pb xml:id="63a ⲣ̅ⲕ̅ⲉ̅">
<lb n="702"/>ϯⲥⲟⲡⲥⲡ̅ ⲙ̅ⲙⲱⲧⲛ̅ ϯⲡⲁⲣⲁⲕⲁⲗⲉⲓ̅ ⲙ̅ⲙⲱⲧⲛ̅ ⲙⲁⲣⲛ̅ 
<lb n="703"/>ⲣⲓⲙⲉ ⲙ̅ⲡϥ̅ ⲙ̅ⲧⲟ ⲉ ⲃⲟⲗ ⲛ ⲧⲉⲩϣⲏ ⲙⲛ̅ ⲡⲉϩⲟⲟⲩ ϩⲛ̅
<lb n="704"/>ϩⲉⲛϣⲗⲏⲗ ⲙⲛ̅ ϩⲉⲛⲥⲙⲟⲩ ⲙⲛ̅ ϩⲉⲛⲯⲁⲗⲙⲟⲥ· ϫⲉ ⲕⲁⲥ
<lb n="705"/>ⲛ̅ⲛⲉ ⲛϩⲉ ⲉ ϩⲣⲁⲓ ⲉ ⲡⲙⲁ ⲙ̅ ⲡⲣⲓⲙⲉ ⲙⲛ̅ ⲡϭⲁϩϭϩ̅ ⲛ̅
<lb n="706"/>ⲛ̅ⲟⲃϩⲉ ⲙⲛ̅ ⲡϥⲛ̅ⲧ̅· ⲛ̅ ⲁⲧ ⲛ̅ ⲕⲟⲧⲕ̅· ⲙⲛ̅ ⲡϣⲓⲡⲉ ⲙⲛ̅
<lb n="707"/>ⲡⲉϫⲡⲓⲟ ⲙⲛ̅ ⲛⲟϭ ⲛ̅ϩⲁⲡ ⲉⲧ ϣⲱⲱⲧ ⲉ ⲃⲟⲗ ⲁⲣⲏⲩ
<lb n="708"/>Ϩⲓⲧⲛ̅ ⲙ̅ ⲙⲛ̅ⲧ̅ϣⲁⲛϩⲧⲏϥ ⲙ̅ ⲡⲛⲟⲩⲧⲉ ⲛϥ̅ⲁⲁⲛ ⲛ̅ ⲙ̅ⲡϣⲁ
<lb n="709"/>ⲙ̅ ⲡⲱⲛϩ̅ ϣⲁ ⲉⲛⲉϩ ⲙⲛ̅ ⲛⲉⲧ ⲟⲩⲁⲁⲃ· ⲡⲙⲁ ⲉⲧⲉ ⲙⲛ̅
<lb n="710"/>ϩⲟⲧⲉ ⲛ̅ ϩⲏⲧϥ̅ ⲟⲩⲇⲉ ⲧⲁⲕⲟ· ⲡⲙⲁ ⲉⲧⲉ ⲙⲛ̅ ⲙⲟⲩ
<lb n="711"/>ⲛ̅ ϩⲏⲧϥ̅· ⲡⲙⲁ ⲉⲧⲉ ⲙⲛ̅ ⲡⲟⲗⲩⲙⲟⲥ ⲛ̅ⲧⲉ ⲡⲁⲛϯⲕⲉⲓ‐
<lb n="712"/>ⲙⲉⲛⲟⲥ ⲛ̅ ϩⲏⲧϥ̅· ⲡⲙⲁ ⲉⲧⲉ ⲙⲛ̅ ⲙⲟⲥⲧⲉ ⲛ̅ ϩⲏⲧϥ̅
<lb n="713"/>ⲟⲩⲇⲉ ⲙⲛ̅ⲧ̅ϫⲁϫⲉ ⲁⲗⲗⲁ ⲟⲩⲣⲁϣⲉ ⲡⲉ ⲉϥⲙⲏⲛ ⲉ ⲃⲟⲗ
<lb n="714"/>ⲙⲛ̅ ⲟⲩⲉⲩⲫⲣⲟⲥⲩⲛⲏ· ⲙⲛ̅ ⲟⲩⲧⲣⲁⲡⲉⲍⲁ ⲉⲥⲙⲉϩ ⲛ̅ⲁⲅⲁ‐
<lb n="715"/>ⲑⲟⲛ ⲛⲓⲙ ⲙ̅ ⲡⲛⲓ̅ⲕⲟⲛ· ⲁⲩⲱ ⲉⲥⲙⲉϩ ϩⲙ̅ ⲡⲉϩⲗⲟϭ ⲛ
<lb n="716"/>ⲧⲇⲓⲕⲁⲓⲟⲥⲩⲛⲏ· ⲁⲩⲱ ⲡⲡⲁⲣⲁⲇⲓⲥⲟⲥ ⲧⲛ̅ⲛⲁⲧⲏⲗ ⲉ ϫⲱϥ
<lb n="717"/>ϫⲉ ⲧⲛ̅ⲛⲁⲕⲗⲏⲣⲟⲛⲟⲙⲉⲓ ⲙ̅ⲙⲟϥ ϣⲁ ⲉⲛⲉϩ ⲛ̅ ⲉⲛⲉϩ·
<lb n="718"/>ⲡⲉⲟⲟⲩ ⲁⲩⲱ ⲧⲙⲛ̅ⲧ̅ⲛⲟϭ ⲙ̅ ⲡⲛⲟⲩⲧⲉ ⲡⲁⲅⲁⲑⲟⲥ ⲁⲩⲱ
<lb n="719"/>ⲡⲙⲁⲓⲣⲱⲙⲉ ⲡⲁⲓ ⲛ̅ⲧⲁϥⲥⲟⲃⲧⲉ ⲛⲁⲛ ⲛⲧϥ̅ⲙⲛ̅ⲧⲉⲣⲟ ϣⲁ
<lb n="720"/>ⲉⲛⲉϩ ⲛⲉⲛⲉϩ ϩⲁⲙⲏⲛ· |
</pb>